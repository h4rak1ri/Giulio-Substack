{
    "news": [
        {
            "Title": "Visita medico-sportiva, il 10% dei ragazzi ha anomalie dell'elettrocardiogramma",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/ospedali-di-eccellenza/2024/09/17/news/visita_medico-sportiva_il_10_dei_ragazzi_ha_anomalie_dell_elettrocardiogramma-423504885/",
            "Content": "Fare sport, con costanza, è una ricetta universalmente riconosciuta per mantenersi in salute, sin da piccoli. Non solo per i benefici derivanti dall’attività fisica: i controlli a cui ci si sottopone prima di iniziare una pratica sportiva, specialmente se agonistica, possono aiutare a intercettare problematiche silenti. È il caso dell’elettrocardiogramma, un esame non invasivo che si conferma un test di screening fondamentale per identificare precocemente eventuali anomalie cardiache. A ribadirlo, con un’analisi che ha riguardato giovani ragazzi che si sono sottoposti a una visita medico-sportiva per attività agonistica, è uno studio condotto dagli specialisti dell’Ospedale pediatrico Bambino Gesù (tra le strutture di eccellenza per la cardiologia) e pubblicato su Cardiology in the Young. Consulta il database degli ospedali di eccellenza La visita medico-sportiva Che si faccia per attività agonistica, quindi in vista di gare e tornei, o meno, i controlli prima di iniziare la pratica sportiva sono sempre raccomandati. L’ha ricordato Ugo Giordano, responsabile dell’Unità Operativa di Medicina dello Sport dell’Ospedale Pediatrico Bambino Gesù, e tra gli autori dello studio appena pubblicato: “La visita specialistica per il rilascio dell’idoneità prevede la visita cardiologica, l’elettrocardiogramma a riposo e sotto sforzo, l’esame spirometrico e un referto di esame delle urine. Per l’attività sportiva non agonistica, malgrado non vi sia un obbligo in questo senso, il consiglio dei medici dello sport è quello di effettuare sempre l’elettrocardiogramma a ogni visita per il rilascio del certificato, in considerazione del suo valore quale strumento di screening per la salute”. Open Week delle malattie cardiovascolari: esami gratuiti negli ospedali a misura di donna di Anna Lisa Bonfranceschi 13 Settembre 2024 Inversione dell’onda T: un’anomalia dell’Ecg In particolare l’elettrocardiogramma - spiegano gli specialisti - aiuta a identificare anomalie che possano aumentare il rischio di morte improvvisa, anche in ragazzi apparentemente sani. Nel loro studio, Giordano e colleghi, si sono concentrati su un parametro in particolare derivante dagli elettrocardiogrammi, l’inversione dell’onda T (T wave inversion, Twi), indicatore di un difetto nella ripolarizzazione ventricolare. Si parla di inversione quando l’onda T, anziché innalzarsi verso l’alto rispetto all’asse orizzontale del grafico si inabissa verso il basso, un probabile indicatore di anomalie cardiache. Probabile e tutt’altro che certo anche perché nella prima parte della vita, fino ai 14 anni, la Twi è piuttosto comune. Aritmie genetiche, il rischio per la sindrome del QT lungo va rivalutata ogni anno di Dario Rubino 24 Maggio 2024 Gli approfondimenti in caso di anomalie Nell’analisi degli specialisti del Bambino Gesù, su un campione di 581 ragazzi sottoposti a visita per pratica agonistica, 53 (il 9%) presentavano inversione dell’onda T nell’elettrocardiogramma. Quando questo accade vengono effettuati nuovi esami per approfondire l’origine di questa anomalia, come ecocardiogramma, risonanza magnetica, Tac cardiaca. Scopo dello studio era, infatti, capire se queste anomalie, da sole, potessero essere indicatori di cardiomiopatie. Nel caso specifico, per 17 di quei 53 ragazzi sono state riscontrate condizioni (da cardiomiopatie, a miocarditi, ponti miocardici e anomalie coronariche) che hanno impedito, in via precauzionale, di ricevere l’idoneità alla pratica sportiva agonistica. Gli altri con Twi invece, in assenza di patologie, l’hanno ricevuta, con l’indicazione di controlli ravvicinati a 6-12 mesi (il certificato medico sportivo per la pratica agonistica dura un anno). “La probabilità che gli atleti agonisti abbiano una cardiomiopatia nascosta è bassa, ma non trascurabile - concludono gli autori - Lo screening prima della partecipazione all'attività sportiva agonistica rappresenta un'eccellente opportunità per identificare precocemente cardiomiopatie e altre patologie che aumentano il rischio di morte improvvisa in giovani atleti apparentemente sani”. Argomenti cuore e cardiologia bambini adolescenti Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Colesterolo, livelli fluttuanti già nell’infanzia aumentano il rischio di aterosclerosi in età adulta Come scegliere lo sport dei figli Scuola: dal sonno al cibo, i consigli dell’Istituto superiore di sanità per il rientro Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Champions, Retegui sbaglia dal dischetto: pareggio senza gol tra Atalanta e Arsenal",
            "Source": "La Stampa",
            "Date": "2024-09-20",
            "Link": "https://www.lastampa.it/sport/calcio/2024/09/19/news/atalanta_arsenal_risultato_highlights-14647746/",
            "Content": "Raya prima respinge il rigore di Retegui e poi vola sul suo colpo di testa salvando l'Arsenal (lapresse) Finisce 0-0 la sfida tra Atalanta e Arsenal, match valido per la prima giornata della nuova Champions League. Buon punto per la squadra di Gian Piero Gasperini, dopo la vittoria di domenica contro la Fiorentina, ma qualche rammarico per il rigore fallito da Retegui a inizio ripresa. Ritmi alti, ma soprattutto intensita' e una marcatura uomo contro uomo asfissiante. Gasperini ha impostato la solita gara europea, impedendo qualsiasi tipo di fraseggio ai londinesi. La prima e unica occasione del primo tempo è capitata su calcio di punizione ma Carnesecchi è intervenuto prima su Saka, poi sul tiro, sulla respinta corta, di Partey. Anche la Dea ha fatto parecchio fatica non riuscendo a sviluppare la manovra, soltanto una conclusione di De Ketelaere, su sponda di Retegui, ha creato problemi a Raya. Dopo un primo tempo avaro di occasioni, è stata l'Atalanta ad avere la grossa occasione per sbloccare il match. Retegui ha fallito un calcio di rigore nel secondo tempo (dopo un fallo di Partey su Ederson): il portiere dei londinesi è stato abile a respingere anche il successivo colpo di testa a botta sicura dell'attaccante italo-argentino. Un errore che di fatto ha condizionato tutta la ripresa dei nerazzurri, soltanto Cuadrado - all'esordio stagionale - ha provato la conclusione da lontano senza però inquadrare lo specchio della porta. Nell'Arsenal sono entrati in campo nella ripresa Jorginho e Calafiori: buona la prova da parte del difensore azzurro, spesso nel vivo della manovra. La squadra del Gasp ha provato ad alzare il ritmo nei minuti finali con un paio di palloni piazzati in area piccola, gli ospiti pero' hanno risposto presente alzando ancor di più il muro difensivo: gli orobici raccolgono un buon punto davanti ad oltre 22mila spettatori, in attesa della sfida di lunedì col Como, sempre al Gewiss Stadium di Bergamo. Nel prossimo turno di Champions i nerazzurri sfideranno gli ucraini dello Shakhtar Donetsk: gara in programma mercoledì 2 ottobre alle 18:45."
        },
        {
            "Title": "Nike, cambio della guardia al vertice",
            "Source": "La Stampa",
            "Date": "2024-09-20",
            "Link": "https://www.lastampa.it/economia/2024/09/20/news/nike_donahoe_hull_amministratore_delegato-14648310/",
            "Content": "Il gruppo Nike fattura 39 miliardi di dollari all'anno Cambio della guardia ai vertici di Nike. Il gruppo americano di abbigliamento e attrezzature sportive ha annunciato che il suo amministratore delegato, John Donahoe, sarà sostituito a metà ottobre da un ex manager del gruppo, Elliott Hill. Una nota spiega che «il consiglio di amministrazione e John Donahoe hanno deciso che andrà in pensione a partire dal 13 ottobre. Rimarrà consigliere del gruppo per garantire una transizione graduale fino al 31 gennaio 2025». Elliott Hill, che assumerà la carica di amministratore delegato il 14 ottobre, ha ricoperto diverse posizioni “senior” in Europa e Nord America nel gruppo Nike prima di ritirarsi nel 2020, dopo trentadue anni di carriera. La nota sottolinea che «ha partecipato alla trasformazione di Nike in un'azienda con un fatturato di oltre 39 miliardi di dollari»."
        },
        {
            "Title": "La Lega ci riprova: premio Sakharov 2024 per la libertà di pensiero a Elon Musk",
            "Source": "La Stampa",
            "Date": "2024-09-20",
            "Link": "https://www.lastampa.it/politica/2024/09/19/news/lega_elon_musk_premio_sakharov_2024-14646893/",
            "Content": "(ansa) BRUXELLES. La Lega e il gruppo dei sovranisti ci riprovano: Elon Musk candidato per il premio Sakharov, il riconoscimento annuale che il Parlamento europeo assegna a chi più si distingue per la libertà di pensiero e di espressione. L’annuncio per il patron di X e di Tesla è la replica di quello dello scorso anno, e la motivazione la stessa: «Il suo impegno per la libertà di parola, la trasparenza e la lotta contro la censura è in linea con i valori della libertà e dei diritti umani», la spiegazione offerta dal gruppo dei Patrioti per l’Europa. Elezioni Usa 2024 Elon Musk indagato dal Secret service: ecco perché Attentato a Trump: 7 punti oscuri | Chi è l'assalitore Ryan Routh Kamala Harris vittima di fake news: dietro c’è la Russia Poco probabile che alla fine il riconoscimento finisca al magnate statunitense, visto che la proposta arriva da un gruppo all’opposizione in Europa, ma la Lega e i partner a Bruxelles tengono il punto. In questo si registra una separazione con gli alleati di governi in Italia, visto che il gruppo dei Conservatori (Ecr), dove siede Fratelli d’Italia, ha ufficializzato il nome di Edmundo González Urrutia, candidato presidenziale venezuelano e politico dell'opposizione a Nicolas Maduro, presidente di cui l’Ue non riconosce la vittoria alle ultime elezioni. Nel fortino di Vannacci: “In tanti pronti a seguirlo, ma decida cosa fare” FRANCESCO MOSCATELLI 19 Settembre 2024 L’opposizione venezuelana è al centro della proposta dei popolari (Ppe) per l’assegnazione del premio del Parlamento. Il principale gruppo parlamentare, di cui fa parte Forza Italia, candidato la leader dell'opposizione venezuelana Maria Corina Machado e il presidente eletto del Venezuela, Edmundo González, segnando un convergenza Ppe-Ecr e, in chiave italiana, Fdi-Fi. Salvini cerca di strappare Musk alla Meloni e loda Starlink: “Farebbe molto comodo all’Italia” 04 Aprile 2024 I socialisti ragionano sulle organizzazioni femminili israeliane e palestinesi che lavorano per la pace, vale a dire “Women Wage Peace” e “Women of the Sun”, rappresentate dalle loro fondatrici, Yael Admi e Reem Hajajreh. Anche ilaSinistra guarda alla questione mediorientale: dal gruppo arriva la proposta di premio Sakharov per i giornalisti palestinesi. Nello specifico si intende premiare Abu Akleh, Yasser Murtaja, Hamza Al-Dahdouh, Wael Al-Dahdouh, Plestia Alaqad e Roshdi Sarra a nome dell’intera categoria."
        },
        {
            "Title": "Pensieri e parole, psicovocabolario per il tempo presente. Il podcast che parla di guerra, identità e sogni",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2022/07/04/news/pensieri_e_parole_psicovocabolario_per_il_tempo_presente_ecco_il_podcast_con_cui_viaggiare_nella_guerra_e_nei_sogni-355821348/",
            "Content": "C'è una poesia di Montale, si intitola \"Le parole\". È perfetta per introdurre le sei parole che ho scelto per il podcast che abbiamo chiamato Pensieri e parole. Psicovocabolario per il tempo presente. I suoi versi dicono così: \"Le parole/se si ridestano/rifiutano la sede/più propizia, la carta/di Fabriano, l'inchiostro/di china, la cartella/di cuoio o di velluto/che le tenga in segreto\". Ecco perché siamo ancora freudiani di VITTORIO LINGIARDI 22 Settembre 2019 Le parole sono infatti particelle viventi immerse nella psiche: ho cercato di ridestarle, percorrerle come ponti sospesi tra storia e memoria, mondi da esplorare. Con le loro radici, i significati nascosti, i nostri ricordi fatti di canzoni, di libri, di film. Parole, direbbe Ivano Dionigi, emerito di Letteratura latina all'Università di Bologna, da \"sottrarre alla chiacchiera\", \"richiamare dall'esilio per nominare il novum del nostro tempo\". La prima parola è GUERRA e fa male. Quando lo abbiamo concepito, sei o sette mesi fa, il podcast non la contemplava. Ma da quando è nel cuore dell'Europa abbiamo iniziato a pronunciarla tutti i giorni, pur sapendo che non aveva smesso di esplodere nel mondo. Non è stato facile prenderci confidenza, tra rimozione e pudore. Ancora caldo di lettura il monito di Beppe Fenoglio: \"Voi non potete parlare - urlò il Fenoglio - La sua voce investiva come un vento i vecchi smorti tendaggi. - Voi non avete visto il sangue e la merda e il fango. Vecchi maiali, andate a vedere la merda e il sangue e il fango e poi parlerete, se ne avrete ancora voglia\". Ma guerra è parola incancellabile, le abbiamo anche dedicato un giorno, il martedi, giorno di Marte. È l'opera umana di un orrore inumano. Le altre cinque parole le ho scelte per curarci e per conoscerci. La seconda è CURA. Che non è la semplice applicazione delle proprie competenze a una situazione di bisogno o sofferenza, per esempio di una persona malata o inferma. La cura è una custodia, una sollecitudine, l'avere a cuore. Cura è prendersi cura. Ed è bene che ogni medico ricordi, risalendo al mito, di essere un \"guaritore ferito\". E che lui stesso, lei stessa, è un farmaco. La terza parola è IDENTITÀ. La possiamo definire? Forse possiamo solo costeggiarla in navigazione. La costruzione dell'identità, personale e collettiva, ci accompagna tutta la vita: all'inizio grandi linee biologiche e ambientali definiscono un profilo che, col tempo, si trasforma. Siamo unici ma abitati da molti, siamo interi ma attraversati dalle intermittenze del desiderio: ciò che vorremmo essere, che temiamo di diventare, che non abbiamo il coraggio di ammettere che siamo. La quarta parola è SPECCHIO. Dallo specchio magico della Regina di Biancaneve (\"Specchio delle mie brame, chi è la più bella del reame?\") ai neuroni specchio, le possibilità del riflesso sono infinite. \"I'll be your mirror\" cantano i Velvet Underground, ma cosa vediamo allo specchio? È vanità o conoscenza? Nel dubbio, ascoltiamo Jean Cocteau (\"Gli specchi dovrebbero riflettere un momento prima di restituire le immagini\") e ripassiamo il mito di Narciso, che parte da Ovidio, arriva a Freud ed esplode sui social. La quinta parola è FIDUCIA, la \"base sicura\" che ci consente di affrontare il mondo, il terreno su cui si sviluppa ogni legame affettivo stabile. Costruirla, con strumenti e modi diversi, è il compito di ogni relazione: di un genitore, di una terapeuta, di un amico, di un partner. Dobbiamo molto a chi ci ha dato fiducia. E oggi, dopo la pandemia, sappiamo che fidarsi degli altri è anche fidarsi della loro scienza e della conoscenza: la \"fiducia epistemica\". La sesta e ultima parola è SOGNO: chiude il nostro viaggio perché, onirica ma anche politica, contiene il passato di ciascuno e il futuro di tutti. Enigmatici e intraducibili, nessuno - sciamano, psicoanalista o scienziato - ha ancora capito la sostanza di cui sono fatti i sogni. Tra psicoanalisi e neuroscienze, nostre guide oniriche saranno le note di \"Sonno elefante\" di Paolo Conte e i versi di Patrizia Cavalli, che da poco ci ha lasciato ma sarà con noi per sempre: \"Basta,/scivolo nel sonno, qui comincia/il mio libero arbitrio, qui tocca a me/decidere che cosa mi accadrà,/come sarò, quali parole dire/nel sogno che mi assegno\". Rileggiamolo: quali parole dire, nel sogno che mi assegno. Vivere con se stessi, l'altro, gli altri di Daniela Minerva 26 Maggio 2022 Argomenti psicologia podcast Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Perché è importante che la ricerca scientifica sia aperta al dialogo “Drogati” di hi-tech dimentichiamo i nostri figli Voglia di solitudine: perché ogni tanto starsene per conto proprio fa bene alla salute Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Salute mentale: torna Ro.mens, il festival che combatte i pregiudizi",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/18/news/salute_mentale_torna_romens_il_festival_che_combatte_i_pregiudizi-423507811/",
            "Content": "Il tema della salute mentale è sempre più presente nella nostra società, dal disagio giovanile alle carenze della sanità pubblica, dalla solitudine al bonus psicologo. Peraltro, continuano gli episodi di cronaca nera dove troppo spesso a fronte di crimini violenti scatta un’associazione automatica con la malattia mentale, senza alcuna evidenza scientifica. Salute mentale: sì all’inclusione e no allo stigma In questo quadro appare fondamentale promuovere l’inclusione sociale e contrastare lo stigma in salute mentale con una informazione corretta, obbiettivi per i quali tre anni fa è nato il Festival della salute mentale RO.MENS per l’inclusione sociale contro il pregiudizio, organizzato dall’ASL Roma 2 in collaborazione con l’Assessorato alle Politiche Sociali e alla Salute di Roma Capitale, con il patrocinio della RAI. Il programma del festival La III Edizione si svolge a Roma dal 3 all’8 ottobre 2024, a cura del Dipartimento di Salute Mentale ASL Roma 2, il più grande d’Italia con un bacino di utenza di circa 1mln300mila abitanti, ed è caratterizzata da due percorsi principali: il centenario della nascita di Franco Basaglia e la musica come veicolo di messaggi positivi per la salute mentale. L’esposizione “Basaglia, 100 fotografie a 100 anni dalla sua nascita. Dal manicomio alla cura” con fotografie realizzate da Gian Butturini, Carla Cerati e Patrizia Riviera, a cura di Gigliola Foschi e dell’Associazione Gian Butturini, si svolge dal 4 al 10 ottobre, giornata mondiale della salute mentale, presso la Sala Emeroteca del Palazzo del Collegio Romano, con il patrocinio del ministero della Cultura. Può rappresentare un’occasione, in particolare per i più giovani, di conoscere attraverso le fotografie la straordinaria storia della chiusura dei manicomi in Italia e della restituzione della dignità alle persone con disturbi mentali. In questo percorso sono previsti sabato 5 ottobre pomeriggio, presso la Sala della Cultura di Villa Lazzaroni nello storico quartiere San Giovanni, i racconti dei Podcast Rai Play Sound di Michela Mancini “Il Paese dei Pazzi” sul Manicomio di Girifalco e di Vanessa Roghi “Gli archivi della follia: in cerca di Franco Basaglia”, un viaggio nella narrazione dalla Rai negli anni 70 ed oggi. Completa il pomeriggio la lettura di elaborati di pazienti del servizio di salute mentale del Polo penitenziario di Rebibbia “RI-PAR-LARSI, dal carcere verso l’inclusione” a cura di Eleonora Belcamino e di Giulio Cristini. Termina con la proiezione del documentario RAI “E tu slegalo” che racconta la storia e il pensiero di Franco Basaglia e con l’incontro con il regista Maurizio Sciarra e l’intervento di Cinzia Leone, madrina di RO.MENS. Il secondo percorso è caratterizzato dall’associazione della salute mentale alla musica, come mezzo di comunicazione di messaggi positivi, in particolare per i giovani. È stato indetto il primo concorso musicale per brani inediti sulla salute mentale Musi@Mens con un grande riscontro, anche grazie al testimonial Lillo. Sono state presentate ben 76 canzoni per le due sezioni “over 18” e “studenti” delle scuole medie superiori territoriali, con un’alta qualità, certificata dagli esperti. Lunedì 7 ottobre c’è l’attesa serata musicale finale al Teatro Tor Bella Monaca, con l’esibizione di 16 finalisti e la scelta dei vincitori, con la presenza di Pino Strabioli, padrino di RO.MENS, e di Mariella Nava, madrina di Music@Mens, che sta registrando la canzone “Nessuno è normale” insieme agli utenti ed agli operatori del Dipartimento di Salute Mentale ASL Roma 2. In questo percorso si inserisce l’indagine nazionale su “Musica e salute mentale “condotta dalla BVA Doxa per il Festival, con risultati che si preannunciano di grande interesse. Ci sono poi diversi eventi diffusi sul territorio romano dell’ASL Roma 2 e una grande giornata di sport e cultura domenica 6 ottobre al Parco della Caffarella, con la 9^ Edizione di “Matti per la corsa“ (www.mattiperlacorsa.it) . Di grande rilevanza è la partecipazione dell’Università degli Studi Roma Tre con l’iniziativa \"Benessere e salute mentale nell'Università. Prospettive di ricerca e intervento\" lunedì 7 pomeriggio presso l’Aula Magna del Dipartimento di Scienze della Formazione Università Roma Tre. La sintesi dei percorsi di terrà la mattina dell‘8 settembre nella Sala della Protomoteca del Campidoglio, con Beppe Convertini in qualità di conduttore, a partire dalla proiezione di un video sull’abitare in salute mentale, da coniugare in particolare nell’ambito della deistituzionalizzazione. A seguire sono previsti diversi interventi, con esponenti dei ministeri della Salute e della Cultura, della Regione Lazio, di Roma Capitale, della RAI, dell’Università, dell’ASL Roma 2 e delle Consulte. L’evento finale è rappresentato dalla premiazione dei vincitori del concorso “Music@Mens, con l’intervento previsto del Sindaco di Roma Roberto Gualtieri, che è già intervenuto alla I Edizione. Il programma con tutti gli eventi e le modalità di partecipazione si trova su https://www.salutementale.net/romens-2024/ Argomenti salute mentale Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Suicidio: nel bienno 2020-2021 oltre settemila casi in Italia tra gli adulti Ragazzo ferisce padre con coltello, attenti a parlare di raptus Psichiatria, ancora violenze e aggressioni. Colpiti metà degli operatori Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Miopia elevata: cosa si può fare per ridurre il rischio di distacco di retina?",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/02/news/miopia_elevata_cosa_fare_per_ridurre_rischio_distacco_retina-423474680/",
            "Content": "La miopia elevata, definita generalmente come una miopia superiore a -6 diottrie, è una condizione oculare caratterizzata da un allungamento eccessivo del bulbo oculare, che porta a una visione sfocata degli oggetti distanti. Questa condizione non solo compromette la qualità della visione, ma comporta anche un rischio significativamente aumentato di complicanze oculari gravi, tra cui il distacco di retina che si verifica quando la retina, la membrana sensibile alla luce situata nella parte posteriore dell’occhio, si stacca dal tessuto sottostante, interrompendo la sua funzione essenziale nella trasmissione delle immagini al cervello. Su questo tema scrive il lettore Daniele a cui risponde il professor Stanislao Rizzo, direttore della UOC di Oculistica del Policlinico Universitario A. Gemelli Irccs e professore ordinario di Oculistica presso l’Università Cattolica di Roma. Domanda. Mi chiamo Daniele ed ho una forte miopia sia all’occhio destro (-18) che a sinistra (-17) con rischio del distaccamento della retina. Nonostante abbia l’invalidità, lavoro di pomeriggio e sforzo molto gli occhi. Cosa si può fare per evitare problemi e prevenire il distacco della retina? Mandate le vostre domande a salute@gedi.it Risposta. Il distacco della retina è una patologia dell’occhio in cui la retina neurosensoriale si stacca dallo strato di tessuto di supporto sottostante chiamato epitelio pigmentato retinico. Colpisce ogni anno circa 1 persona su 10.000 e nel 10% circa dei casi coinvolge entrambi gli occhi. I fattori di rischio più importanti sono la presenza di degenerazioni retiniche periferiche, la presenza di rotture retiniche periferiche, pregressi traumi oculari, precedenti interventi intraoculari e la miopia “patologica”. La miopia viene definita “patologica” oltre le 6 diottrie o in presenza di lunghezza del bulbo oculare oltre i 26.5 mm. I sintomi più importanti del distacco di retina sono la comparsa improvvisa di “mosche volanti”, piccoli corpi scuri fluttuanti chiamati miodesopsie, la comparsa di improvvisi lampi di luce chiamati fotopsie e la comparsa di uno scotoma, ossia un’ombra o una tenda scura che copre parte del campo visivo e che si espande progressivamente. Considerato il rischio di perdita irreversibile della vista il distacco di retina rappresenta un’urgenza chirurgica e bisogna intervenire il prima possibile. Nella sua particolare situazione, può proseguire le normali attività quotidiane prestando tuttavia massima attenzione all’eventuale comparsa dei sintomi precedentemente elencati ed eseguendo regolari controlli oculistici. Argomenti l'oculista risponde retina occhi Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Atrofia geografica, che cos’è la maculopatia che spegne la vista Distacco di retina: quali possono essere le complicanze post-operatorie? Retinite pigmentosa: gli integratori funzionano? Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Ceccon, dopo le Olimpiadi una nuova sfida: ecco quale",
            "Source": "La Stampa",
            "Date": "2024-09-20",
            "Link": "https://www.lastampa.it/sport/2024/09/19/news/ceccon_mondiali_nuoto-14647088/",
            "Content": "MILANO. All’evento \"Un sogno chiamato Parigi 2024” non poteva non partecipare. Thomas Ceccon, 23 anni di Thiene, è stata una delle stelle azzurre dell’Olimpiade appena andata in onda, celebrata (con merito) nella giornata che gli atleti olimpici e paralimpici, presenti a Parigi, hanno vissuto all’Allianz Tower di Milano. Oltre a Ceccon, oro nei 100 metri dorso, erano presenti anche Antonio Fantin, Giulia Ghiretti, Aziz Abbes Mouhiidine, Sofia Raffaeli, Giorgia Villa e Alice Volpi (protagonisti della docuserie “Sognando Parigi 2024: 7 atleti, un solo traguardo”, prodotta da Allianz in partnership con Yam e in collaborazione con Rai). La somma delle loro prestazioni fa 8 medaglie: 1 oro, 2 argenti e 2 bronzi ai Giochi Olimpici e 2 ori e 1 argento ai Giochi Paralimpici. Ma senza nulla togliere alle altre, quella di Ceccon ha avuto un eco diverso. «Dopo Parigi c'è soddisfazione per il risultato raggiunto e consapevolezza di poter raggiungere altri obiettivi», le prime parole del nuotatore veneto che non ha nascosto la possibilità «di poter cambiare anche tipo di gara». In attesa di sapere cosa riserverà il futuro, nel corso della manifestazione milanese (alla quale ha presenziato anche il presidente del Coni, Giovanni Malagò), Ceccon ha svelato come «la condizione, considerando che è un mese che non nuoto, non sia delle migliori. È vero, sto facendo un po' fatica, ma è pur sempre divertente». Parlando di presente «in questo momento la voglia di allenarsi, specialmente al mattino, non è tantissima, ma poi quando entri in acqua è tutta un’altra cosa», Ceccon indirizza lo sguardo al recentissimo passato. «Sono andato lì per l’oro e quindi l’obiettivo è stato raggiunto. Tutto il resto è stato un qualcosa in più», racconta Ceccon che non nasconde come i Mondiali che andranno in scena a Singapore dall'11 luglio al 3 agosto 2025, «potrebbero essere un altro obiettivo. Sto cercando di capire quali saranno, ma sui Mondiali c’è un’attenzione particolare». La stessa che ha riposto nelle Olimpiadi. Che non gli hanno regalato non solo il massimo risultato, ma anche un’esperienza «bellissima e viverla all’interno del villaggio è davvero qualcosa di speciale. C’è chi ha deciso di spostarsi, personalmente avendola vissuta dall’interno ti rendi conto della fortuna che hai: al tuo fianco hai degli atleti di altissimo livello che solitamente vedi solo sui social». (lapresse) Quattro medaglie tra i giochi di Tokyo 2020 e quelli appena conclusi a Parigi con un piccolo aneddoto (“la medaglia di Tokyo non l’ho trattata troppo bene, questa invece non va rovinata e resta in banca”), Ceccon verosimilmente, ad inizio 2025, si trasferirà in Australia, a Brisbane, per allenarsi e per puntare il focus sull’anno che verrà. «Lo si fa per cercare nuovi stimoli, cambiando si può migliorare, anche se non sempre è così». Gli stessi stimoli che riproverà quando prenderà parte ai prossimi giochi olimpici, perché «gare di quel livello non impari mai a gareggiarle, soprattutto quando ti trovi a competere in una finale. A Parigi abbiamo aggiunto un tassello in più rispetto a Tokyo e quindi sono certo che alla prossima olimpiade arriverò con un bagaglio diverso»."
        },
        {
            "Title": "Malattie del sangue. I progressi della scienza, le speranze dei pazienti",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/17/news/malattie_del_sangue_i_progressi_della_scienza_le_speranze_dei_pazienti-423505883/",
            "Content": "Che cos’è il sangue? Dal punto di vista chimico è fatto di cellule (globuli rossi, globuli bianchi e piastrine), acqua, zuccheri, proteine, sali minerali, vitamine, ormoni e altre molecole. Ma - in una parola - il sangue è vita. Una componente essenziale per il corpo umano, che, se non “funziona”, può creare problemi importanti di salute e limitazioni. Dell’impatto delle malattie del sangue sulla vita dei pazienti, dei bisogni ancora insoddisfatti, ma anche dei progressi scientifici e delle speranze di cura parleranno Francesco Passamonti, Professore Ordinario di Ematologia presso l’Università degli Studi di Milano e Direttore di Struttura Complessa di Ematologia presso il Policlinico di Milano, Giuseppe Toro, Presidente AIL (Associazione italiana contro le leucemie-linfomi e mieloma) e Paola Coco, Direttore Medico di Novartis Italia, durante l’incontro “Malattie del sangue. I progressi della scienza, le speranze dei pazienti”. L’incontro sarà visibile in streaming il 20 settembre alle 13 sul sito di Salute. Le malattie del sangue Le malattie del sangue sono considerate rare ma messe tutte insieme - oncologiche e non - sono molte, e colpiscono complessivamente centinaia di migliaia di persone solo in Italia. Le anomalie possono riguardare il processo di produzione del sangue così come i suoi elementi costitutivi, oppure possono essere il risultato di una trasformazione delle cellule in senso tumorale. I successi della scienza Negli anni, e in particolare negli ultimi due decenni, la ricerca scientifica ha fatto passi avanti significativi. Basti pensare al caso della leucemia mieloide cronica, un tumore raro del sangue a progressione lenta che un tempo lasciava una speranza di vita molto limitata. Oggi, però, grazie all’evoluzione dei trattamenti, l'aspettativa di vita delle persone con leucemia mieloide cronica è sovrapponibile a quella della popolazione generale. Un altro esempio di successo e che lascia intravvedere significative applicazioni per il futuro è quello delle terapie con cellule CAR-T, cellule (linfociti T) ingegnerizzate allo scopo di combattere i tumori e che sono ormai diventate un simbolo della battaglia contro le neoplasie del sangue. L’innovazione ha prodotto quindi grandi risultati, ma gli esperti si aspettano ancora tanto da trattamenti mirati sempre più precisi e personalizzati. L’impegno della ricerca continua per cercare soluzioni per quei pazienti che possono risultare intolleranti o resistenti ai trattamenti standard e lo sviluppo di soluzioni terapeutiche si sta allargando anche a condizioni ematologiche considerate benigne, ma che hanno un impatto importante sulla qualità di vita dei pazienti. I bisogni insoddisfatti Rimangono, dunque, ancora dei bisogni insoddisfatti, che non riguardano solo la clinica ma tutto il percorso del paziente ematologico: la presa in carico globale (quindi terapeutica, psicologica e sociale), l’accesso ai centri di eccellenza, la sostenibilità delle terapie. Un tema centrale, poi, è quello del rapporto medico-paziente che deve diventare una alleanza, ai fini non solo della buona riuscita delle terapie ma anche del progresso scientifico. Il video dell’evento sarà disponibile sul portale Salute di Repubblica, La Stampa e Huffpost a partire dal 20 settembre alle 13:00. Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Gravidanza, ecco come modifica le aree del cervello Rischio diabete quasi azzerato con un farmaco anti-obesità Allergie alimentari nei bambini: trend in crescita, soprattutto sotto i 3 anni Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Recidive di Herpes zoster, si può fare un richiamo del vaccino?",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/vaccini/2024/09/18/news/herpes_zoster_vaccino_recidive_l_esperto_risponde-423506869/",
            "Content": "Sto cercando informazioni riguardo alla possibilità di un richiamo con il vaccino ricombinante adiuvato per Herpes zoster. A mio padre non ha giovato la vaccinazione (tutte e due le dosi). È possibile ripetere la vaccinazione? Se sì, in quale lasso di tempo dopo quella già effettuata? Gentile lettore, la vaccinazione con il nuovo vaccino ricombinante adiuvato contro Herpes zoster è consigliata a tutte le persone con più di 65 anni. Il ciclo prevede due dosi da somministrare nell’arco di 3-6 mesi. Nel caso di soggetti immunocompromessi è opportuno anticipare la seconda dose a un mese di distanza dalla prima. La vaccinazione con questo vaccino è consigliata anche a chi in passato era stato già sottoposto a vaccinazione con il vaccino a virus vivo attenuato, la cui efficacia però svaniva nel giro di poco tempo, tanto che in alcuni Paesi non è più disponibile sul mercato. La rivaccinazione con il ricombinante adiuvato, in questi casi, ha un’efficacia comprovata anche sul lungo periodo. Herpes zoster: la malattia può tornare anche se ci si è vaccinati? di Giulia Ciancarella 08 Agosto 2024 Non ci sono invece dati disponibili per un richiamo del vaccino ricombinante adiuvato dopo il ciclo primario, per cui non esistono indicazioni in tal senso. Come ogni vaccino, l’efficacia del vaccino ricombinante adiuvato contro Herpes zoster non è del 100%, per cui è possibile che alcune persone sperimentino ancora delle recidive. Tuttavia, è importante sottolineare come questo prodotto abbia dato ampia prova di efficacia nel ridurre il dolore neuropatico e nel proteggere indirettamente da patologie (come eventi cardio e cerebrovascolari) che possono essere innescate dall’infezione virale. Loading… *Claudio Mastroianni è professore ordinario di Malattie infettive presso l’università di Roma La Sapienza e past president della Società italiana di malattie infettive e tropicali (Simit) Argomenti vaccini - l'esperto risponde Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Quali vaccini sono obbligatori o consigliati per il Marocco? Quali vaccini servono per un viaggio in Argentina? Esistono dei vaccini per guarire dalle allergie? Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Melanoma, con l’immunoterapia la metà dei pazienti è vivo a dieci anni",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/oncoline/2024/09/20/news/melanoma_immunoterapia_la_meta_dei_pazienti_e_vivo_a_dieci_anni-423511819/",
            "Content": "Più del 40% dei pazienti trattati con nivolumab più ipilimumab è vivo a 10 anni. Un dato che è stato presentato di recente al Congresso della Società Europea di Oncologia (Esmo) che si è appena concluso a Barcellona ed è stato anche pubblicato contemporaneamente sul The New England Journal of Medicine. Dieci anni fa questa popolazione di pazienti aveva un tasso di sopravvivenza di circa il 25% dopo un solo anno. Solo dieci anni fa, una diagnosi di melanoma avanzato significava una probabilità di vita di pochi mesi. Oggi la duplice combinazione immunoterapica ha cambiato radicalmente la prospettiva per molti pazienti. Melanoma: la prevenzione è un gioco di squadra a cura di redazione Salute 09 Settembre 2024 Lo studio CheckMate-067 I dati del follow-up a 10 anni sono quelli di CheckMate-067, studio clinico di Fase 3 randomizzato, in doppio cieco, che mostra un miglioramento continuo e duraturo della sopravvivenza con la terapia di prima linea con nivolumab più ipilimumab e nivolumab in monoterapia, rispetto al solo ipilimumab nei pazienti con melanoma avanzato o metastatico non precedentemente trattati. Al follow-up minimo di 10 anni, la sopravvivenza globale mediana è risultata di 71,9 mesi con nivolumab più ipilimumab rispetto 36,9 mesi solo con nivolumab e 19,9 mesi solo con ipilimumab. In Italia i pazienti colpiti da tumore aspettano 14 mesi per i farmaci innovativi di Irma D'Aria 13 Settembre 2024 Non è stata necessaria un’altra terapia Tra tutti i pazienti randomizzati nello studio, il 64% che ha ricevuto la combinazione non hanno ricevuto una successiva terapia sistemica al follow-up di 10 anni. “Questi dati continuano a dimostrare il beneficio clinico significativo e duraturo di nivolumab in associazione ad ipilimumab con le curve di sopravvivenza che rimangono consistenti per parecchi anni”, afferma James Larkin, Ph.D., FRCP, Consultant Medical Oncologist, Department of Medical Oncology, The Royal Marsden. “In particolare, il 43% dei pazienti trattati con nivolumab e ipilimumab è vivo a dieci anni e per molti pazienti non è stata necessaria una terapia successiva”. Inoltre, al follow-up a 10 anni, la combinazione nivolumab più ipilimumab mostra tassi di sopravvivenza specifica per il melanoma del 52%. Caso Bucci, i tumori della pelle: quali sono e quando possono creare metastasi di Tiziana Moriconi 12 Settembre 2024 Il melanoma Il melanoma è una forma di tumore della pelle caratterizzata da un'incontrollata crescita delle cellule che producono il pigmento (melanociti) localizzate nella pelle. Il melanoma metastatico è la forma più letale della malattia e si manifesta quando il cancro si diffonde oltre la superficie della pelle agli altri organi. L'incidenza del melanoma è aumentata costantemente negli ultimi 30 anni. Globalmente, l'Organizzazione Mondiale della Salute stima che, entro il 2035, l'incidenza di melanoma raggiungerà quota 424.102, con 94.308 decessi correlati. Negli Stati Uniti, sono stimate, nel 2024, 100.640 nuove diagnosi di melanoma e circa 8.290 morti correlate. Il melanoma è per la maggior parte curabile quando trattato negli stadi iniziali; tuttavia, le percentuali di sopravvivenza diminuiscono alla progressione della malattia. Argomenti tumori Esmo2024 dermatologia Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Tumore al seno con metastasi cerebrali, con chemioterapia ‘smart’ si allunga la sopravvivenza Oncopedia: è online la storia della ricerca e della cura dei tumori in Europa Tumori ginecologici: “Il futuro è nelle terapie di combinazione per salvare le donne già nelle prime fasi di malattia” Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Attenzione a mal di gola e reflusso gastroesofageo, possono favorire ipo e ipertensione",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/sportello-cuore/2024/09/18/news/mal_di_gola_reflusso_gastroesofageo_cuore_problemi_cardiaci-423506819/",
            "Content": "Vi è mai capitato di collegarvi al web su una rete con la banda condivisa? Se molte persone stanno usufruendo della connessione in quel momento, sarà più difficile poter lavorare o leggere. Qualcosa di simile potrebbe accadere anche per i sistemi di controllo del cuore che passano anche attraverso il nervo vago. Tra i compiti di questa struttura nervosa autonoma c’è in primis la necessità di mantenere aperte le vie respiratorie e di impedire che gli alimenti entrino nella trachea, bloccando il passaggio di aria. Ed è evidente che, proseguendo con la metafora, in grado di problemi cronici alla gola la maggior parte dell’impegno del nervo si potrebbe concentrare proprio su queste attività, con un minor coinvolgimento nei sistemi di controllo della frequenza cardiaca e della pressione arteriosa. Risultato: si potrebbero più facilmente avere episodi di iper o ipotensione (soprattutto quando ci si alza in piedi) e comunque variazioni della frequenza cardiaca perché si alterano i riflessi mediati dai barocettori carotidei, veri e propri “termometri” autonomi della pressione. A lanciare l’ipotesi di un’associazione tra mal di gola e carente controllo della pressione è una ricerca apparsa su JAMA Otolaryngology condotta dagli esperti dell'Università di Southampton e dell'University Hospitals of Dorset Foundation Trust. Il cuore non ce la fa? Ecco quali sono i meccanismi invisibili che portano allo scompenso cardiaco di Federico Mereta 12 Luglio 2024 Una questione di riflessi I barocettori carotidei, “rilevatori” localizzati lungo l’arteria che scorre nel collo e porta il sangue al cervello. Questi “centri di controllo” hanno il compito di accertare che la pressione arteriosa sta scendendo e, in caso ci sia una diminuzione, “avvisano” l’apparato cardiovascolare che reagisce con una vasocostrizione periferica e con un aumento dei battiti cardiaci. Ovviamente, se la pressione sale, avviene il contrario. Ma cosa può capitare in caso di mal di gola o in presenza dei classici sintomi del reflusso acido che risale verso l’esofago? I ricercatori hanno confrontato la frequenza cardiaca, la pressione e la sensibilità di questo riflesso di 23 pazienti ricoverati in chirurgia otorinolaringoiatrica con disturbi a carico di laringe e faringe e 30 pazienti ricoverati in gastroenterologia con quadri di reflusso gastroesofageo e magari assottigliamento delle corde vocali. Nei primi, il numero dei battiti a riposo è risultato mediamente più alto, mentre la pressione è risultata inferiore ed anche i sistemi di controllo dei barorecettori sono apparsi meno sensibili. E proprio questo preoccupa. \"La ridotta sensibilità del baroriflesso influisce sulla sopravvivenza indipendentemente da altri rischi cardiovascolari, quindi se l'associazione che abbiamo scoperto verrà confermata da studi futuri, la necessità di fare diagnosi tempestive e accurate e di fornire trattamenti precoci e definitivi diventerà più urgente – segnala in una nota dell’ateneo l’autore principale dello studio, Reza Nouraei”. Più frutta e verdura per combattere l’ipertensione e proteggere reni e cuore di Federico Mereta 24 Agosto 2024 Il classico nodo alla gola Lo studio punta l’attenzione proprio sull’influsso potenziale di un’affezione delle alte vie respiratorie sul cuore e sulla circolazione, focalizzandosi sui sistemi di controllo dei barocettori della gola. Questi sono cruciali per il sistema nervoso autonomo che rileva i cambiamenti nella pressione e regola di conseguenza la frequenza cardiaca e il tono dei vasi per mantenere stabili i valori pressori. La ricerca ipotizza che se i riflessi vengono disturbati, ad esempio a causa di un'infezione virale come Covid o dell'esposizione al reflusso che colpisce i nervi, si può avere una compromissione dei sistemi di controllo. E compaiono sintomi come la sensazione di un nodo alla gola, lo schiarimento della gola e la tosse. \"Per compensare questa condizione, il sistema di controllo autonomo deve spendere notevoli quantità di energia per mantenere le vie aeree sicure – fa sapere l’esperto”. E questo potrebbe anche influire sul cuore e sulla circolazione. Influenza, perché chi è a rischio cuore (e non solo) deve vaccinarsi di Federico Mereta 22 Ottobre 2022 A rischio i bambini con long-Covid Una ricerca condotta dagli esperti del Kennedy Krieger Institute mostra che molti bambini con Long-Covid potrebbero andare incontro a ipotensione ortostatica, con difficoltà a regolare la pressione sanguigna e la frequenza cardiaca quando si alza in piedi. Di conseguenza, i bimbi spesso si possono sentire frastornati, storditi, affaticati e possono avere \"annebbiamenti” mentali. L'intolleranza ortostatica include problemi come la sindrome da tachicardia posturale ortostatica, con il cuore che accelera quando si sta in piedi, e l'ipotensione ortostatica. Secondo la ricerca, in questa popolazione, più di un piccolo su sette (92 i bimbi studiati) potrebbe presentare disturbi di questo tipo. In termini generali il cuore per fa i conti con questa situazione non riesce a “superare” la forza di gravità necessaria per spingere il sangue fino al cervello e quindi si può avere una temporanea carenza di ossigeno ai centri di controllo del corpo. Se i meccanismi di controllo non funzionano a dovere, ad esempio se si passa dalla posizione sdraiata a quella in piedi, come accade nell’ipotensione ortostatica, ci può essere un improvviso calo dell’afflusso di sangue al cervello, con perdita di conoscenza. Un esempio? Pensate a quella che gli esperti chiamano sincope del seno carotideo: è un’alterazione con conseguente mancata attività di controllo di questi centri di rilevazione, che si sviluppa proprio quando da sdraiati si passa in piedi. Quando testa e piedi sono alla stessa altezza la forza di gravità è quasi indifferente e anche la diminuzione della pressione arteriosa viene superata senza danni. Ma se ci si alza, possono cominciare i fastidi: per questo quando una persona sviene può aiutare essere sufficiente metterla sdraiata con le gambe alzate per fargli riprendere conoscenza. Long Covid, così il virus scatena la reazione immunitaria (sbagliata) verso le cellule del cuore di Federico Mereta 05 Settembre 2023 Argomenti covid ipertensione cuore e cardiologia medicina e ricerca Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Salute Disturbi del neurosviluppo, c’è un decalogo per aiutare a crescere il bambino La Zampa La bellezza magnetica del gatto Clementine, il colore dei suoi occhi è una rarità Leggi anche Diabete, cosa succede al cuore se l’orologio che regola i battiti non funziona bene Una goccia di saliva (forse) aiuterà a controllare lo scompenso cardiaco a casa In gravidanza controllare peso e pressione protegge da ipertensione e preeclampsia (anche oltre la genetica) Salute “A voce alta- dialoghi sull’HIV” Alzheimer: i segnali da non sottovalutare per scoprire in tempo la malattia di Irma D'Aria Malattie del sangue. I progressi della scienza, le speranze dei pazienti Alzheimer, ecco i segnali per arrivare a una diagnosi di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Disturbi del neurosviluppo, c’è un decalogo per aiutare a crescere il bambino",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/20/news/disturbi_del_neurosviluppo_c_e_un_decalogo_per_aiutare_a_crescere_il_bambino-423510635/",
            "Content": "Lavorare sul bambino e sulle sue potenzialità. Promuovere il neurosviluppo fin dalla nascita, incrementare i fattori protettivi e ridurre l’impatto dei fattori di rischio. Ma è anche necessario intercettare e prendere in carico rapidamente i disturbi quando compaiono, per garantire una buona salute mentale e fisica della futura popolazione adulta. Se ne parla a Verona, alla 30° edizione del Congresso Nazionale di SINPIA, Società Italiana di Neuropsichiatria dell’Infanzia e dell’Adolescenza, che si chiuderà sabato 21 settembre. Di che cosa parliamo Per neurosviluppo si intende quel complesso processo di crescita delle strutture del cervello che dal concepimento conduce ad un armonico sviluppo emotivo, motorio, cognitivo, comunicativo e sociale fino alla giovane età adulta, influenzato dall’intreccio complesso di componenti genetiche, neurobiologiche, costituzionali e ambientali specifiche per ogni età. Durante i percorsi della maturazione delle diverse funzioni possono manifestarsi, però, segni di rischio o ritardi o anomalie delle varie tappe evolutive che caratterizzano, a seconda dell’età e della funzione più compromessa, un ampio spettro di disturbi che determinano compromissione del funzionamento personale, in termini di autonomia, interazione sociale, attività scolastica e poi lavorativa. I dati In Italia si stima che 1 bambino su 77 soffra di un disturbo dello spettro autistico (dati Istituto Superiore di Sanità). Più frequenti nella popolazione in età scolare (5%) sono i disturbi dell’apprendimento o i disturbi da deficit dell’attenzione e iperattività (3.5-5% dei bambini in età scolare), per citare solo alcuni dei disturbi del neurosviluppo più frequenti. Che cosa fare se tuo figlio ha difficoltà a parlare di Tina Simoniello 26 Aprile 2024 “I disturbi del neurosviluppo - spiega Elisa Fazzi, Presidente della Società Italiana di Neuropsichiatria dell’Infanzia e dell’Adolescenza, SINPIA e Direttore della U.O. Neuropsichiatria dell’Infanzia e dell’Adolescenza ASST Spedali Civili e Università di Brescia - presentano manifestazioni molto diverse tra loro per tipologia, decorso e prognosi: dai disturbi dello spettro autistico, che colpiscono la comunicazione e l’interazione sociale, ai disturbi del linguaggio e dell'apprendimento o dell’attenzione, ai disturbi psichiatrici, ai disturbi neuromotori come il disturbo della coordinazione motoria fino ad arrivare alle paralisi cerebrali infantili che pure possono essere considerate disturbi del neurosviluppo”. Disturbi del linguaggio, come riconoscerli e cosa fare L’inquadramento dei disturbi del neurosviluppo deve considerare diversi elementi: il ritardo nella maturazione di tappe evolutive, la cronicità che può compromettere lo sviluppo nel tempo, la compromissione cognitiva primaria, come nella disabilità intellettiva, o secondaria, la sovrapposizione dei sintomi e infine il rischio genetico e ambientale. I disturbi del neurosviluppo rappresentano un insieme complesso di condizioni, alcune a esordio precoce, altre a comparsa più tardiva come in adolescenza. Dipendono tutte da diversi fattori. Si tratta di disturbi che sono in costante aumento anche nel nostro Paese sia in termini di prevalenza che di incidenza e che rappresentano un’area di intervento prioritario”. Nell’ambito della promozione del neurosviluppo, la SINPIA propone in un decalogo le principali raccomandazioni per garantire una buona salute mentale e fisica a partire dalle prime fasi della vita. Autismo, perché colpisce di più i maschi di redazione Salute 25 Luglio 2024 Il decalogo Corrette abitudini di vita prima del concepimento (per esempio no fumo, no alcol, no inquinanti ambientali, riduzione stress, attività fisica) Promozione dell’allattamento al seno Cura e igiene del sonno Promozione di tutte le esperienze sensoriali/multisensoriali (tattili, uditive-musica-visive) e motorie per favorire la curiosità per l’esplorazione dell’ambiente Promozione dello sguardo mutuale tra madre/padre e neonato/lattante Promozione dell’interazione comunicativa tramite gioco (imitazione, attività simbolica, attenzione congiunta) Promozione della lettura in famiglia (Nati per leggere) Creare regole di vita e abitudini sane di relazione (porre limiti costruttivi per esempio) Prevenzione dell’eccesso, ma soprattutto uso consapevole e adeguato all’età dell’uso di strumenti informatici (cellulari, tablet, internet) Promozione delle interazioni sociali e della vita di relazione in tutti i contesti di vita. Argomenti bambini cervello autismo neurologia psicologia Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Cervello e arte: dimmi come disegni e ti dirò che emozioni mi dai Per combattere l'ansia 'riscopriamo' la noia. Chi non si ferma è perduto Il cold case di Marilyn Monroe, la diva era autistica Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Un “cervello” in vitro per studiare l’autismo",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/frontiere/2024/09/20/news/cervello_organoide_autismo-423511730/",
            "Content": "Se il medico non può andare nel cervello, il cervello va dal medico. O, più precisamente, un avatar del cervello. Un gruppo di scienziati dell’Università di Milano Bicocca, dello Human Technopole e dell’Istituto di Biotecnologia Molecolare ha infatti appena messo a punto un nuovo metodo per assemblare organoidi cerebrali (ossia riproduzioni in vitro del cervello, naturalmente in versione estremamente ridotta e semplificata) con i quali, auspicabilmente, sarà possibile avere uno sguardo più approfondito su caratteristiche cerebrali tipiche degli esseri umani, in particolare quelle che hanno radici nelle fasi precoci di sviluppo, come l’autismo. Lo studio che illustra questo nuovo modello è stato pubblicato sulla rivista Nature Methods. Dalle staminali a un cervello in vitro Già da diversi decenni sono state messe a punto, e utilizzate con successo, diverse tecnologie per realizzare organi e tessuti in vitro. Una delle più efficienti coinvolge l’utilizzo di cellule staminali pluripotenti che vengono fatte “evolvere” e crescere fino a trasformarle in un modello tridimensionale che emula l’organo desiderato. Fino a oggi, questi modelli erano sferici, simili a palloni di calcio in miniatura, e relativamente omogenei, il che rappresenta però una limitazione, specie nel caso del cervello: l’organo “reale”, infatti, non ha forma sferica, ma oblunga, e soprattutto è tutt’altro che omogeneo. La corteccia cerebrale, in particolare, è strutturata in una mappa di “domini” che sono molto diversi tra loro, andando dalla parte frontale a quella posteriore. In gravidanza il cervello si modifica: “Trasformazioni simili a quelle dell’adolescenza” di Elena Dusi 18 Settembre 2024 Un organoide più somigliante Per superare questa limitazione, i ricercatori hanno sviluppato un nuovo protocollo in grado di generare organoidi allungati e organizzati in domini distinti lungo l’asse longitudinale, che ricalcano cioè in modo più preciso la struttura di una vera corteccia cerebrale. In particolare, sappiamo che la formazione del cervello è guidata da specifiche molecole di segnalazione, i cosiddetti morfogeni, che per l’appunto hanno il compito di indicare il percorso di sviluppo dei tessuti e il posizionamento dei diversi tipi di cellule specializzate al loro interno. Nel loro lavoro, i ricercatori utilizzato uno stampo a cui è stato aggiunto un morfogeno chiamato FGF8: “Questa singola fonte di morfogeno – spiega Veronica Krenn, una degli autori dello studio – posizionata asimmetricamente è sufficiente a creare cellule con identità distinte lungo l’asse longitudinale di un singolo organoide allungato, formando una mappa simile a quella della corteccia umana negli stadi molto precoci di sviluppo. Utilizzando il nuovo modello, i ricercatori sono riusciti a identificare uno dei fattori cruciali per la creazione di questa mappa della corteccia, il gene Fgfr3, le cui mutazioni sono causa di una malattia scheletrica chiamata achondroplasia”. Un “cervello in provetta” aiuterà a sviluppare nuove terapie per la sclerosi multipla di Dario Rubino 22 Agosto 2024 Studiare i meccanismi delle malattie Avere a disposizione uno strumento come questo, secondo gli autori, sarà di grande aiuto per lo studio di varie malattie che colpiscono il cervello, specie nelle fasi iniziali della sua formazione. “Questi organoidi corticali polarizzati – conclude Krenn – rappresentano un importante passo avanti nella riproduzione in laboratorio delle prime fasi alla base dello sviluppo della corteccia. Siamo entusiasti di poter utilizzare questa tecnologia per approfondire i meccanismi che legano le mutazioni dei geni alle malattie e i fattori di rischio che contribuiscono all’insorgere di malattie mentali”. Autismo, decifrato il codice genetico. Svolta nella diagnosi e nel trattamento precoce di Valentina Arcovio 02 Settembre 2024 Argomenti cervello autismo medicina e ricerca Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche La musica di Bach ci dice come invecchia il cervello Disturbi del neurosviluppo, c’è un decalogo per aiutare a crescere il bambino Osteoartrite, molecole ‘danzanti’ per riparare la cartilagine Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Neonati morti a Parma, arrestata la madre",
            "Source": "La Stampa",
            "Date": "2024-09-20",
            "Link": "https://www.lastampa.it/cronaca/2024/09/20/news/neonati_morti_arrestata_madre-14648181/",
            "Content": "«Una ragazza difficilmente decifrabile, che da oggi dovrà necessariamente prendere coscienza di ciò che ha fatto». Così, il procuratore della Repubblica di Parma, Alfonso D'Avino, ha annunciato poco fa l'arresto di Chiara Petrolini: è accusata di omicidio volontario premeditato, e soppressione del cadavere di due figli, che ha orchestrato da sola, di nascosto, documentandosi on line su come abortire, come disfarsi di un cadavere, consumando marijuana, tabacco e alcol, continuando con la sua abituale vita di 22enne, ma ammettendo anche di aver scelto il giardino di casa sua come luogo di sepoltura, perché «li voleva vicino a sé». Cimitero dei neonati, accuse e veleni: “Arrestate la madre”. Il sindaco: “Chi sa parli” dal nostro inviato Niccolò Zancan 19 Settembre 2024 Neonati sepolti, arrestata Chiara Petrolini. Il procuratore di Parma: \"Fatto drammatico che suscita sgomento\" Dall'autopsia, è emerso che il suo secondogenito, primo dei corpi ritrovati lo scorso 9 agosto, è morto dissanguato, perché lei ha tagliato il cordone ombelicale senza bloccare l'emorragia. Interrogata in proposito, ha detto di aver perso i sensi dopo il parto e, al risveglio, il cuore del bambino non batteva più. I carabinieri sono tornati a scavare dopo aver scoperto sul suo telefono ricerche come «secondo parto», «seconda gravidanza» e «seconda gravidanza dopo un anno». Inoltre, gli inquirenti hanno sentito in un'intercettazione ambientale sua madre, già informata del primo cadavere di neonato ritrovato nella loro villetta di Traversetolo, domandarle: «Non è che anche l'altra volta che hai detto di aver avuto un'emorragia, si trattava di una gravidanza?» e lei che ancora una volta negava. Neonati sepolti a Traversetolo, una donna al Tg1: \"In paese tutti sapevano\" L'accusa di omicidio volontario premeditato sono supportate da quelle che il procuratore D'Avino ha definito «molte ricerche su internet, il cui unico fine sembra essere quello di sopprimere la vita che portava in grembo, giungendo al termine della gravidanza», oppure, «come nascondere la gravidanza» e «come fare sesso in gravidanza». Nello specifico, pesano come elementi di prova domande poste a google quali «come si decompone un corpo» e «dopo quanto puzza un cadavere». Altro aspetto sottolineato dagli inquirenti, è la totale assenza di ricerca di informazioni su una soluzione legale, per la gravidanza indesiderata. Al suo posto, la giovane ha cercato farmaci per indurre l'aborto ed erbe per indurre l'aborto. «Chiara - ha detto il procuratore - non si è fatta scrupolo di usare né droga, né alcol, né sigarette durante il suo stato interessante». «È stato quasi agghiacciante - ha detto il magistrato - scoprire come dopo il parto, sia andata dall'estetista, in un bar, a mangiare la pizza». Nel caso della precedente gravidanza, dopo il parto che è stato datato il 12 maggio 2023, sia andata a fare shopping con le amiche."
        },
        {
            "Title": "Scoperto un nuovo gruppo sanguigno, si chiama MAL: ecco cosa c’è da sapere",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/20/news/nuovo_gruppo_sanguigno_mal-423511553/",
            "Content": "Identificato un nuovo gruppo sanguigno, il rarissimo Mal: i ricercatori erano sulle sue tracce da oltre mezzo secolo, da quando nel 1972 fu trovata una donna misteriosamente priva di una molecola, l'antigene AnWj, che è presente sulla superficie dei globuli rossi nel 99,9% delle persone. Trasfusioni più sicure La scoperta dell'origine genetica di questa condizione, pubblicata sulla rivista Blood dai ricercatori del National Health Service Blood and Transplant nel Regno Unito, porta a 47 il numero dei sistemi di gruppi sanguigni noti finora (tra cui i celebri sistemi ABO e Rh) e apre la strada a trasfusioni di sangue più sicure. I risultati di questa ricerca permetteranno infatti di sviluppare nuovi test genetici per rilevare quei rari pazienti che sono AnWj-negativi, riducendo così il rischio di complicazioni associate alla trasfusione. Scoperto un nuovo gruppo sanguigno: si chiama Er 11 Ottobre 2022 La spiegazione genetica La maggior parte delle persone AnWj-negative deve la loro condizione a malattie ematologiche o a particolari tipi di tumore che sopprimono l'espressione dell'antigene normalmente presente sulla proteina Mal. Solo un numero molto esiguo di persone è AnWj-negativo per una causa genetica. I ricercatori l'hanno scoperta esaminando non solo il sangue della paziente identificata nel 1972, ma anche quello dei membri di una famiglia arabo-israeliana con cinque individui AnWj-negativi. Per ciascuna persona è stato sequenziato l'intero esoma, ovvero il Dna che codifica proteine. Dai risultati è emerso che i rari casi genetici di negatività all'antigene AnWj sono dovuti a delezioni di sequenze di Dna in entrambe le copie del gene Mal. Lo studio \"rappresenta un enorme risultato e il culmine di un lungo lavoro di squadra, per stabilire finalmente questo nuovo sistema di gruppi sanguigni ed essere in grado di offrire la migliore assistenza a pazienti rari ma importanti\", commenta la prima autrice dello studio, Louise Tilley del Nhs Blood and Transplant di Bristol. \"Il lavoro è stato difficile perché i casi genetici sono molto rari. Non avremmo raggiunto questo obiettivo senza il sequenziamento dell'esoma, perché il gene che abbiamo identificato non era un candidato ovvio e si sa poco della proteina Mal nei globuli rossi\". Argomenti sangue Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Salute Disturbi del neurosviluppo, c’è un decalogo per aiutare a crescere il bambino Leggi anche Linfomi, terapie innovative aprono nuove prospettive di trattamento Scambio di sacche di sangue, quali sono le procedure di sicurezza per le trasfusioni Emofilia A, anche i pazienti meno gravi potranno curarsi con un anticorpo bispecifico Salute Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Gerenza - La Stampa",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2023/05/03/news/gerenza-398596855/",
            "Content": "SALUTE - STARE BENE SECONDO LA SCIENZA Per mandare domande o chiedere informazioni alla redazione di Salute, scrivete all'indirizzo: pezzisalute@gedi.it DIRETTORE RESPONSABILE: Daniela Minerva CAPOREDATTORE: Gabriele Beccaria COORDINAMENTO VICARIO: Elvira Naselli, Valeria Pini REDAZIONE: Roma: Elena de Stabile, Cinzia Lucchelli Pavia: Donatella Zorzetto Torino: Claudia Carucci ART DIRECTOR: Angelo Rinaldi, Francesco Franchi, Marco Antonutti (web) SEDE SALUTE: via Cristoforo Colombo 90 00147 Roma- E-mail: salute@gedi.it GEDI News Network S.p.A. Via Lugaro, 15 10126 Torino CONSIGLIO DI AMMINISTRAZIONE PRESIDENTE: Maurizio Scanavino AMMINISTRATORE DELEGATO E DIRETTORE GENERALE: Corrado Corradi CONSIGLIERI: Gabriele Acquistapace Fabiano Begal Alessandro Bianco Gabriele Comuzzo Francesco Dini C.F. e iscrizione al Registro Imprese n. 06598550587 P.IVA 01578251009 N. REA TO-1108914 Società soggetta all’attività di direzione e coordinamento di GEDI Gruppo Editoriale S.p.A. PRESIDENTE: John Elkann AMMINISTRATORE DELEGATO: Maurizio Scanavino DIRETTORE EDITORIALE: Maurizio Molinari Titolare del trattamento dei dati personali: GEDI News Network S.p.A. Soggetto autorizzato al trattamento dati (Reg. UE 2016/679): il Direttore Responsabile della testata. Ai fini della tutela del diritto alla privacy in relazione ai dati personali eventualmente contenuti negli articoli della testata e trattati dall’Editore, GEDI News Network S.p.A.,nell’esercizio dell’attività giornalistica, si precisa cheil Titolare del trattamento è l’Editore medesimo. È possibile, quindi, esercitare i diritti di cui agli artt. 15 e seguenti del GDPR (Regolamento UE 2016/679 sulla protezione dei dati personali) indirizzando le proprie richieste a: GEDI News Network S.p.A., Via Giuseppe Giacosa, 38 10125 Torino; privacy@gedinewsnetwork.it REGISTRAZIONE TRIBUNALE DI ROMA N. 121 DEL 23-06-2021 PUBBLICITÀ A. Manzoni & C. S.p.A - Via Ferrante Aporti, 8, 20125 Milano Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Melanoma, con l’immunoterapia la metà dei pazienti è vivo a dieci anni Scoperto un nuovo gruppo sanguigno, si chiama MAL: ecco cosa c’è da sapere Un “cervello” in vitro per studiare l’autismo Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Remind(h)er, il podcast sul rapporto tra una figlia e un padre con l’Alzheimer",
            "Source": "La Stampa",
            "Date": "2024-09-20",
            "Link": "https://www.repubblica.it/salute/2023/04/28/news/remind_heralzheimerpodcast-397477394/",
            "Content": "Cosa succede in una famiglia quando al padre viene diagnosticata una malattia neurodegenerativa? Come cambiano e rinascono i rapporti tra i componenti? Come affrontare questo periodo per se stessi e per chi si ammala? Federica Marino, speaker e collaboratrice di OnePodcast, nel podcast Remind(h)er, ci consegna un diario intimo e al tempo stesso universale in cui racconta le diverse fasi della vita di chi è colpito da una malattia neurodegenerativa e delle persone che se ne prendono cura. Il trailer Nel corso degli otto episodi si assiste all’involuzione della memoria del padre e all’evoluzione dei tentativi della figlia che si aggrappa ai ricordi nella speranza che la battaglia, per quanto impari, duri il più a lungo possibile. Ogni puntata termina con un promemoria (reminder) che invita chi ascolta a seguire piccoli consigli di vita quotidiana, troppo spesso dati per scontati. La prima puntata: il momento della scoperta. Sempre sorprendente. In alcuni casi, può cambiare la vita. Scoprire di avere una malattia neurodegenerativa stravolge non solo l’esistenza di chi ne è affetto ma anche quella dei suoi cari. La seconda puntata: quando la malattia comincia a manifestarsi. Una mancanza alla volta, tutto diventa confuso, annebbiato. Le cose semplici diventano complesse. Persino prendere appunti o scegliere cosa indossare. La terza puntata: tutto quello che accade, accade per una ragione La quarta puntata: quando si ha paura di perdere i ricordi, ci si aggrappa a qualsiasi cosa, qualsiasi oggetto, qualsiasi souvenir. Perché tutto può diventare l’innesco perfetto, l’interruttore che riaccende la memoria. La quinta puntata: \"I bei ricordi non scompaiono mai. Nel peggiore dei casi si addormentano nei sotterranei dell’anima, salvo, poi, risvegliarsi all’improvviso quando sentono il motivo di una vecchia canzone\". La sesta puntata. Quando la memoria diventa sempre meno nitida, sempre più confusa si prova un grande senso di smarrimento. E spesso si perde anche la strada di casa. La settima puntata: quante ultime volte esistono nel mondo? L'ottava puntata. La dichiarazione d'amore più bella Remind(h)er è una serie di OnePodcast in otto puntate Argomenti alzheimer podcast Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche La mappa dei Caffè Alzheimer in Italia Alzheimer, malati e caregiver in vacanza al mare Alzheimer: i segnali da non sottovalutare per scoprire in tempo la malattia Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Il Network Supplementi Repubblica Affari e Finanza D Il Venerdì Robinson Gedi News Network La Stampa Il Secolo XIX Huffington Post Italia Fem Formula Passion Quotidiani locali La Provincia Pavese La Sentinella del Canavese Periodici Le Scienze Limes National Geographic Radio DeeJay Capital m2o Iniziative Editoriali In edicola Biblioteca Digitale Servizi, tv e consumi Annunci Ilmiolibro Necrologie Miojob Enti e Tribunali Meteo Joy Tvzap Dizionario italiano Dizionario inglese/italiano Consigli.it Codici Sconto Partnership LAB MyMovies AutoXY Formula Passion Sport.it Mappa del sito Redazione Scriveteci Per inviare foto e video Servizio Clienti Pubblicità Cookie Policy Privacy Codice Etico e Best Practices GEDI News Network S.p.A. - P."
        },
        {
            "Title": "Sangiuliano denuncia Boccia, indagano i pm di Roma",
            "Source": "La Stampa",
            "Date": "2024-09-20",
            "Link": "https://www.lastampa.it/politica/2024/09/19/news/sangiuliano_boccia_denuncia-14646865/",
            "Content": "L'ex ministro della cultura Gennaro Sangiuliano ha denunciato la sua ex collaboratrice Maria Rosaria Boccia. Dopo la bufera di quest’estate e le rivelazioni dell’imprenditrice finite a piazzale Clodio, Sangiuliano, tramite il suo legale, avvocato Silverio Sica, aveva annunciato la querela. L’ormai ex ministro risulta indagato per peculato e rivelazione di segreti. La procura di Roma ha aperto un fascicolo a seguito dell’esposto presentato dal deputato di Avs Angelo Bonelli. Caso Sangiuliano-Boccia Sangiuliano denuncia Boccia | Le accuse Sangiuliano indagato | L’ex ministro contrattacca Maria Rosaria Boccia: “La mia verità” | VIDEO Al centro dell’inchiesta le presunte spese pagate con i soldi dei contribuenti e l'utilizzo dell’auto blu e quella della scorta, ma anche le informazioni che San Giuliano avrebbe fornito all’ex amante. In particolare quelle legate a all’organizzazione del G7 in Campania."
        },
        {
            "Title": "In Italia i pazienti colpiti da tumore aspettano 14 mesi per i farmaci innovativi",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/oncoline/2024/09/13/news/tumori_farmaci_innovativi_esmo_2024-423499063/",
            "Content": "In Italia i pazienti oncologici aspettano 14 mesi per ricevere i farmaci innovativi a fronte dei 18 che, in media, occorrono in Europa: più veloci, dunque, ma 14 mesi sono comunque troppi e possono togliere speranza di vita e guarigione a milioni di persone. Del resto, in Europa c’è chi fa meglio di noi come la Germania, che impiega appena tre mesi. Per questo, da Barcellona, dove si è aperto oggi il Congresso della European Society for MedicalOncology (Esmo), l’Associazione Italiana di Oncologia Medica (Aiom) lancia l’impegno a mettersi subito al lavoro per accorciare i tempi. Accesso ai farmaci innovativi: la classifica Nel 2023 il tempo medio in Europa per disporre dei nuovi farmaci anticancro è stato pari a un anno e mezzo (559 giorni, circa 18 mesi), tempi che si sono allungati di oltre un mese rispetto al 2022, quando erano pari a 526 giorni. Purtroppo, anche se l’Italia è più rapida rispetto alla media europea, i pazienti oncologici del nostro Paese devono aspettare ancora 417 giorni per accedere ai trattamenti anticancro innovativi. [[(gele.Finegil.StandardArticle2014v1) Cancro: \"Possiamo curarlo. Ora dobbiamo scoprire come prevenirlo. Con la scienza\"]] Il ruolo delle Regioni Come ridurre questi tempi di attesa? Secondo l’Aiom sono necessari nuovi modelli per consentire l’immediata disponibilità delle terapie salvavita, partendo dall’abolizione dei Prontuari Terapeutici Regionali (PTR), ancora presenti in 12 Regioni (Valle d’Aosta, Provincia Autonoma di Bolzano, Emilia-Romagna, Marche, Umbria, Molise, Campania, Puglia, Basilicata, Calabria, Sardegna, Sicilia). “I farmaci autorizzati da Ema, l’agenzia regolatoria europea, vengono commercializzati negli Stati membri dopo periodi più o meno lunghi, che possono essere anche molto diversi – spiega Francesco Perrone, presidente Aiom. “Il tempo che trascorre fra il deposito del dossier di autorizzazione e valutazione all’Ema e l’effettiva disponibilità di una nuova terapia nella Regione italiana che per prima rende disponibile il farmaco si aggira intorno a 14 mesi. Per ridurre i tempi di latenza, devono essere aboliti i Prontuari Terapeutici Regionali e va consentita l’immediata disponibilità dopo la pubblicazione in Gazzetta Ufficiale, anche nelle more delle gare regionali”. Dopo l’inserimento nei Prontuari Terapeutici Regionali, ulteriori ritardi possono essere causati dalle procedure burocratiche per l’inclusione anche nei Prontuari Terapeutici Ospedalieri. [[(gele.Finegil.StandardArticle2014v1) Kate, quali sono gli step verso la guarigione]] Al lavoro con Aifa Anche se i tempi si sono ridotti rispetto a 5-10 anni fa, quando superavano 2 anni, sono ancora troppo lunghi, perché possono penalizzare fortemente i malati oncologici. “Vogliamo collaborare con l’Agenzia Italiana del Farmaco per definire nuovi modelli – continua il presidente Perrone -. Siamo inoltre preoccupati per i lunghi tempi richiesti per l’approvazione degli studi clinici, che rendono i centri italiani meno competitivi rispetto a quelli degli altri Paesi. Nonostante vi siano regole, come il modello di contratto unico, non vengono applicate in Italia”. [[(gele.Finegil.StandardArticle2014v1) Tumore al seno, così le donne affrontano gli effetti collaterali]] La burocrazia che frena la ricerca Insomma, restano difficoltà burocratiche nelle sperimentazioni che prolungano i tempi di approvazione e attivazione. “Nonostante il Regolamento europeo n.536 del 2014 per la ricerca clinica abbia stabilito tempi di autorizzazione allineati per tutti i Paesi membri (da un minimo di 60 giorni a un massimo di 106 a partire dalla data di sottomissione), in Italia i processi amministrativi di approvazione risultano ancora più lunghi e difficoltosi rispetto alla media europea e fino al 2025 ci sarà un periodo transitorio di validità della vecchia normativa sugli studi in corso - sottolinea Massimo Di Maio, presidente eletto Aiom. “Inoltre, anche se vi è stata una significativa riduzione dei comitati etici, con 40 territoriali più 3 a valenza nazionale, è importante ripensare i processi a livello dei centri di sperimentazione, su cui ricadono tutti gli aspetti amministrativi, per restare competitivi. In generale, è cruciale puntare ad un’armonizzazione e semplificazione delle procedure amministrative che in tanti casi comportano mesi di attesa prima di attivare le sperimentazioni cliniche nei centri italiani: questo mette a rischio l’attrattività del nostro Paese per i promotori profit e comunque ritarda l’opportunità della partecipazione agli studi per i pazienti”. L’accesso ai farmaci innovativi grazie agli studi clinici Dare sprint alla ricerca è essenziale non solo per accelerare la scoperta di nuove terapie, ma anche per consentire ai pazienti l’accesso in anticipo ai trattamenti innovativi. Nel 2022, sono state autorizzate da Aifa 663 sperimentazioni e quasi il 40% ha riguardato l’oncologia, una percentuale costante negli ultimi anni. “In Italia - continua Massimo Di Maio - ogni anno migliaia di cittadini colpiti non solo da tumori ma anche da altre patologie, partecipando agli studi clinici, possono beneficiare di trattamenti innovativi con grande anticipo, rispetto alla loro disponibilità e, quindi, di maggiori possibilità di guarigione, ottenendo miglioramenti anche in termini di qualità di vita. I vantaggi degli studi clinici non sono solo per i pazienti e per la scienza. Infatti, il Servizio Sanitario Nazionale ottiene un beneficio anche economico grazie ai costi evitati per le terapie, sostenuti dalle aziende sponsor dei trial”. Peccato sprecare l’effetto leva È dimostrato che un euro investito in uno studio clinico ne genera quasi 3 (2,95) in termini di benefici per il Servizio Sanitario Nazionale. L’effetto leva, determinato dai costi evitati per l’erogazione a titolo gratuito di terapie sperimentali e prestazioni diagnostiche alle persone arruolate nei trial, raggiunge addirittura 3,35 euro nelle sperimentazioni contro il cancro. Basti pensare che il costo medio di una ricerca in oncologia è di 512mila euro, ma quelli evitati sono più del doppio, pari a 1 milione e 200mila euro. “Il Regolamento europeo ha uniformato tra loro i Paesi europei ma ha allungato di fatto i tempi di approvazione rendendo nel complesso l’Europa meno competitiva rispetto alle altre macroregioni, per cui le aziende farmaceutiche tendono ad investire altrove – afferma Giuseppe Curigliano, presidente eletto Esmo e membro del Direttivo Nazionale Aiom. “Ad esempio, gli studi di fase I sempre più spesso iniziano negli Stati Uniti, Australia e Asia”. Più di 6 milioni di vite salvate Risolvere questi problemi è importante soprattutto visti i risultati della ricerca scientifica come ricorda Curigliano: “In Italia, nel 2023, sono stati stimati 395.000 nuovi casi di tumore. In tre anni, l’incremento è stato di 18.400 diagnosi. Grazie anche alle terapie innovative, l’oncologia del nostro Paese ha fatto registrare importanti passi avanti, con migliaia di vite salvate. Dal 2007 al 2019, in Italia sono state evitate quasi 270mila morti oncologiche. E in Europa, dal 1988 a oggi, i progressi contro i tumori hanno salvato più di 6 milioni di vite. Il cancro è sempre più una malattia curabile e molti pazienti guariscono”. Le novità al Congresso Esmo Al Congresso Esmo vengono presentati studi che cambiano la pratica clinica in neoplasie in cui non vi erano reali progressi da decenni, come quella della cervice uterina localmente avanzata. “È riservato grande spazio all’immunoterapia in diversi tumori, dal melanoma a quelli ginecologici, della mammella e della vescica. Senza dimenticare gli anticorpi farmaco coniugati che sono altamente selettivi per le cellule tumorali, riducendo al minimo i danni alle cellule sane circostanti e aumentando l’efficacia del trattamento. È approfondito anche il ruolo dell’Intelligenza Artificiale nella diagnostica molecolare e nelle terapie per individuare i meccanismi di resistenza alle cure e offrire nuove opzioni”, prosegue Curigliano. Non dimenticare la prevenzione Ma anche se oggi si può contare su farmaci innovativi, sbagliato mettere in secondo piano la prevenzione con i programmi di screening. “È necessario investire di più nella prevenzione secondaria - conclude Saverio Cinieri, presidente Fondazione Aiom. Nel 2023, in Italia, il 55% delle donne si è sottoposto alla mammografia per la diagnosi precoce del carcinoma mammario. Il 35% degli uomini e delle donne over 50 ha svolto la ricerca del sangue occulto nelle feci per il carcinoma del colon retto. Per la neoplasia alla cervice uterina il 41,5% delle donne ha effettuato il test HPV o il Pap Test. Sono dati in miglioramento rispetto agli anni precedenti, ma non bastano perché restano forti differenze regionali. Servono campagne di informazione per sensibilizzare la popolazione e le nuove tecnologie dovrebbero essere maggiormente sfruttate per coinvolgere i cittadini. L’Unione Europea, infatti, chiede che il 90% della popolazione che soddisfa i requisiti per lo screening del carcinoma della mammella, della cervice uterina e del colon-retto abbia la possibilità di eseguire questi esami entro il 2025”. Argomenti tumori Esmo2024 Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Melanoma, con l’immunoterapia la metà dei pazienti è vivo a dieci anni Tumore al seno con metastasi cerebrali, con chemioterapia ‘smart’ si allunga la sopravvivenza Oncopedia: è online la storia della ricerca e della cura dei tumori in Europa Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Rischio diabete quasi azzerato con un farmaco anti-obesità",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/stop-obesity/2024/09/10/news/rischio_diabete_quasi_azzerato_con_tirzepatide-423489529/",
            "Content": "I farmaci per il controllo del peso nelle persone con obesità o in sovrappeso continuano a fare notizia. L’ultima viene da uno studio che ha valutato l’efficacia di tirzepatide (una molecola che si lega ai recettori ormonali che controllano l’appetito) nella prevenzione del diabete: nel corso di tre anni di assunzione del farmaco, si è registrata non solo una perdita di peso sostenuta, ma anche una riduzione del rischio di sviluppare il diabete di tipo 2 del 94%. Gli agonisti di GIP e GLP-1 Tirzepatide è una molecola che fa parte della categoria di farmaci noti come agonisti di GIP e GLP-1 ed è oggi autorizzato sia per il trattamento di adulti con diabete mellito di tipo 2 non adeguatamente controllato, sia per la gestione del peso di adulti con obesità o in sovrappeso (con almeno una comorbidità correlata al peso) in aggiunta a una dieta ipocalorica e ad un aumento dell'attività fisica. Tirzepatide lega - e quindi attiva - i recettori nel cervello degli ormoni GIP (polipeptide insulinotropico glicosio-dipendente) e GLP-1 (peptide glucagone-simile-1), sostanze naturali prodotte a livello gastrointestinale che controllano l’appetito e l’assunzione di cibo. Ma i benefici sembrano andare oltre a quelli già accertati. Farmaci anti-obesità, possono ridurre il rischio di 10 tipi di tumore di Irma D'Aria 24 Luglio 2024 Rischio di diabete quasi azzerato L’ultimo esempio arriva dallo studio clinico di fase 3 Surmount-1, che ha confrontato l'efficacia e la sicurezza della tirzepatide (5 mg, 10 mg o 15 mg per via iniettiva una volta alla settimana) rispetto al placebo in 1.032 pazienti adulti senza diabete ma con obesità o sovrappeso e almeno una comorbidità (ipertensione arteriosa, dislipidemia, apnea ostruttiva del sonno o malattie cardiovascolari) per più di 3 anni. Dall’ultima analisi dei dati è emerso che il trattamento non solo ha determinato una perdita di peso sostenuta durante tutto il periodo di osservazione (negli adulti che hanno assunto la dose da 15 mg si è registrata una diminuzione media del peso corporeo del 22,9% rispetto al 2,1% per il placebo), ma ha anche ridotto significativamente - del 94% - il rischio di progressione al diabete di tipo 2. Tale effetto potrebbe essere determinato sia dal controllo dell’appetito, e quindi dalla riduzione dell’apporto calorico, sia dalla capacità di tirzepatide (dimostrata nei pazienti con diabete di tipo 2) di stimolare la secrezione di insulina in modo glucosio-dipendente e aumentare la sensibilità all'insulina. I nuovi farmaci game changer contro l’obesità di Simone Valesini 10 Maggio 2024 Durante il periodo di follow-up di 17 settimane senza trattamento, negli adulti che hanno interrotto tirzepatide si è registrato un aumento del peso e un leggero aumento della progressione verso il diabete di tipo 2, con una riduzione dell'88% del rischio di progressione verso la malattia rispetto al placebo. Confermato anche il profilo di sicurezza e tollerabilità di tirzepatide nel periodo di osservazione: gli eventi avversi registrati erano prevalentemente di natura gastrointestinale (diarrea, nausea, costipazione e vomito) e in genere di gravità lieve o moderata. I risultati saranno presentati anche all’ObesityWeek 2024, che si terrà dal 3 al 6 novembre a San Antonio (Texas, Usa). Farmaci anti obesità: negli Usa arriva il Tirzepatide low cost 28 Agosto 2024 Argomenti obesità diabete farmaci Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Farmaci anti obesità: negli Usa arriva il Tirzepatide low cost Cibo spazzatura, danni per la salute dopo sole tre settimane Semaglutide on line senza prescrizione: contaminato o con dosaggi eccessivi Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Sciopero dei mezzi oggi 20 settembre: orari e fasce di garanzia",
            "Source": "La Stampa",
            "Date": "2024-09-20",
            "Link": "https://www.lastampa.it/cronaca/2024/09/20/news/sciopero_mezzi_20_settembre-14648737/",
            "Content": "(lapresse) Rischio disagi per la circolazione nelle principali città italiane per lo sciopero di 24 ore a livello nazionale del trasporto pubblico locale, proclamato per oggi dai sindacati di base. Lo stop di bus, metro e tram potrebbe provocare problemi al traffico in particolare a Roma (4 ore, dalle 8.30 alle 12.30), Milano, Napoli, ma anche a Palermo, Firenze e Bologna. A volere lo stop delle corse di bus, metro e tram i sindacati Cub Trasporti, Cobas Lavoro Privato, Adl Cobas e Sindacato Generale di Base e Usb Lavoro Privato. La protesta, lamentano i sindacati, per l'indisponibilità delle controparti datoriali ad aprire un confronto su questioni come l'aumento salariale e la riduzione dell'orario di lavoro a parità di salario. MIlano Anche a Milano è iniziato lo sciopero di 24 ore dei mezzi pubblici proclamato a livello nazionale dai sindacati Cub Trasporti, Cobas Lavoro Privato, Adl Cobas e Sindacato generale di base. Nella stessa giornata, anche USB Lavoro Privato ha indetto un proprio sciopero nazionale di 24 ore. Nel capoluogo lombardo, lo sciopero è previsto dalle 8.45 alle 15 e dopo le 18 fino al termine del servizio. In queste due fasce Atm prevede ritardi e disagi nella circolazione. «M2 sta chiudendo - si legge nel sito di Atm - I treni ancora in viaggio arrivano a destinazione. M5 sta chiudendo tra Zara e San Siro Stadio. Le linee riaprono dopo le 15. M1, M3 e M4 restano aperte». Lo sciopero è stato indetto per «indisponibilità delle controparti datoriali ad aprire un confronto sulle questioni poste dalla categoria riguardanti: l'aumento salariale di 300 euro; riduzione dell'orario di lavoro da 39 a 35 ore settimanali, a parità di salario e riduzione periodo di guida e del nastro lavorativo per gli autisti; l'adeguamento tutele in tema di sicurezza e salute sui luoghi lavoro e per gli utenti del Tpl; il blocco privatizzazioni e relative gare di appalto per il Tpl» e per «Mancato riscontro alla richiesta di convocazione per il negoziato del rinnovo Ccnl Autoferrotranvieri Internavigatori 2024-2027». Roma Dopo le ultime corse partite alle 8,30 a Roma sono state chiuse le linee A e C della metropolitana a causa dello sciopero indetto dai sindacati Cub Trasporti, Cobas Lavoro Privato, Adl Cobas e Sindacato Generale di Base. La linea B prosegue il servizio ma e' stata chiusa la tratta B1 Bologna-Jonio. Atac informa che sono possibili riduzioni di servizio per gli autobus e la linea ferrotramviaria Termini-Centocelle. Napoli Non sta provocando, al momento, a Napoli problemi agli utenti, lo sciopero di 24 ore del trasporto pubblico locale proclamato dall'Usb. Sono infatti regolarmente in servizio le linee 1 e 6 della metropolitana e le funicolari Centrale e Mergellina. L'unico servizio che risulta al momento sospeso è quello della Funicolare di Montesanto."
        },
        {
            "Title": "Champions League, oggi Atalanta-Arsenal, dove guardarla in tv",
            "Source": "La Stampa",
            "Date": "2024-09-20",
            "Link": "https://www.lastampa.it/sport/calcio/2024/09/19/news/calcio_in_tv_champions_league_atalanta-arsenal-14644339/",
            "Content": "(ansa) Prima serata con l’Atalanta in Champions League: l’ex Coppa Campioni caratterizza il giovedì sera televisivo, calcisticamente appannaggio di Sky. La squadra di Gasperini affronta alle 21 a Bergamo l’Arsenal, telecronaca di Massimo Marianella affiancato da Riccardo Montolivo al commento tecnico e con Massimiliano Nebuloni e Filippo Benincampi a bordo campo. Canali, Sky Sport Uno e Sky Sport 4K. In contemporanea sono in palinsesto Monaco-Barcellona su Sky Sport Calcio con il racconto di Antonio Nucera e Francesco Cosatti inviato, Atletico Madrid-Lipsia su Sky Sport 254 con Nicolò Ramella al microfono, Brest-Sturm Graz su Sky Sport 255 con Alessandro Sugoni in postazione. Intorno ai match, dalle 18 fino a mezzanotte e mezza, “Champions League Show” con Federica Masolin al timone ed ospiti Fabio Capello, Alessandro Costacurta, Paolo Condò e Paolo Di Canio. Nel tardo pomeriggio sono due le partite in cartellone, entrambe con calcio d’inizio alle 18,45: Feyenoord-Bayer Leverkusen è su Sky Sport Calcio con telecronaca di Pietro Nicolodi, Stella Rossa-Benfica su Sky Sport 254 con la voce di Nicola Roggero."
        },
        {
            "Title": "Emilia-Romagna, alluvione: fino a 350 millimetri d’acqua in 48 ore",
            "Source": "La Stampa",
            "Date": "2024-09-20",
            "Link": "https://www.lastampa.it/cronaca/2024/09/20/news/fino_a_350_millimetri_dacqua_in_48_ore_cosi_lemilia_romagna_e_finita_sottacqua-14648103/",
            "Content": "(ansa) Oltre alle immagini delle strade trasformate in fiumi di fango, di interi paesi evacuati, di cittadini e soccorritori allo stremo perché costretti a rivivere l’emergenza che li aveva travolti solo lo scorso maggio, sono i numeri a raccontare la forza del maltempo che da martedì ha investito l’Emilia-Romagna. Nelle ultime 48 ore l’acqua caduta al suolo ha superato, in alcuni casi, i 350 millimetri. I picchi massimi sono concentrati nell’area compresa tra Ravenna e Brisighella. Quattro i bacini dove i fiumi non hanno retto e sono esondati: sono appunto quelli di Bologna, Ravenna, Forlì e Cesena. Ieri erano già un migliaio le persone evacuate e di questi 800 soltanto nel territorio del Ravennate. Maltempo in Emilia Romagna: la diretta Ravenna, salvataggi in elicottero|Video Gli effetti della tempesta Boris Strade allagate nelle Marche Il super-ciclone Sono i primi effetti della pesante ondata di maltempo causata dagli effetti del ciclone Boris che, arrivato in Italia, si è abbattuta con particolare violenza sulla Romagna e nel Bolognese. Un dato, su tutti: nel maggio 2023 furono tra i 400 e i 450 i millimetri d'acqua caduta, ma nel corso di due distinte alluvioni. Questa volta, invece, in un unico evento si sono superati in alcune aree i 350 millimetri. L’alluvione in Emilia-Romagna è solo uno degli effetti più recenti della tempesta Boris, che nell’ultima settimana ha causato grandi danni in vaste aree dell’Europa centrale, dalla Romania all’Austria, dove si stima siano morte circa 20 persone. Le cause? Non è insolito che tra la fine dell’estate e l’inizio dell’autunno ci siano giornate piovose, ma l’intensità delle piogge e la presenza di altre forti perturbazioni nelle settimane scorse in altre aree dell’emisfero boreale (il nostro) sono un’ulteriore indicazione di come stia cambiando il clima, soprattutto a causa del riscaldamento globale. Oltre all’intensità, le tempeste sono sempre più frequenti: un fenomeno che pare ormai inutile, e sbagliato, definire come eccezionale. Alluvione in Emilia-Romagna, tra i disperati salvati in elicottero: “Il fiume è esploso, ma siamo vivi” filippo fiorini 19 Settembre 2024 Il territorio fragile Tutto questo malgrado il bilancio dei primi sei mesi dell’anno avesse fatto ben sperare. Da gennaio a giugno, infatti, era calato in Italia il numero delle frane e delle alluvioni che hanno provocato vittime. In tutto il Paese erano stati registrati 10 gravi eventi idrogeologici, con 7 morti e 5 feriti. Un bilancio meno grave rispetto al corrispondente periodo del 2023, che aveva visto ben 25 eventi tra frane, inondazioni e allagamenti, con 20 morti e 11 feriti. Lo indicano i dati elaborati dall'Istituto di Ricerca per la Protezione Idrogeologica del Consiglio Nazionale delle Ricerche (Cnr-Irpi). Ma si tratta di dati, e valutazioni, che soprattutto alla luce degli ultimi eventi andranno aggiornati. Come riferisce Il Post, la tempesta Boris si è formata alla fine dell’estate più calda mai registrata sulla Terra: lo confermano i dati raccolti dal Climate Change Service di Copernicus, il programma di collaborazione scientifica dell’Unione Europea che si occupa dell’osservazione satellitare e dello studio del nostro pianeta. L’estate del 2024 è stata di 0,69 °C più calda rispetto alla media del periodo 1991-2020 e ha superato di 0,03 °C il record precedente, che era stato stabilito appena l’estate scorsa. l’analisi Solo il Green deal salva l’ambiente Mario Tozzi 19 Settembre 2024 L’allarme di Legambiente Già a dicembre Legambiente aveva acceso un faro sull’aumento delle piogge intense su tutto il territorio nazionale. Nel report su tutto il 2023 aveva evidenziato le fragilità del paese di fronte alla crisi climatica. E, nell’occasione, aveva anche denunciato i tagli alle risorse necessarie per la prevenzione: «Il governo Meloni, anziché intensificare gli sforzi per contrastare il dissesto idrogeologico, ha deciso di dimezzare le risorse destinate». I fondi destinati da Roma, infatti, nel corso dello scorso anno sono scesi da 2,49 a 1,203 miliardi di euro. Secondo l’associazione ambientalista, dal 2010 al 2010 al 31 ottobre 2023, sono stati registrati 684 allagamenti da piogge intense, 166 esondazioni fluviali e 86 frane da piogge intense, che rappresentano il 49,1% degli eventi. «L’intensificarsi degli eventi estremi è un campanello d’allarme che fa emergente l’urgenza di azioni concrete». Questo è un articolo a pagamento, ma oggi te lo regaliamo."
        },
        {
            "Title": "M5S, Rocco Casalino su Giuseppe Conte: “Sbaglia nella linea politica”",
            "Source": "La Stampa",
            "Date": "2024-09-20",
            "Link": "https://www.lastampa.it/politica/2024/09/20/news/m5s_rocco_casalino_giuseppe_conte-14648384/",
            "Content": "(lapresse) Il capo ufficio stampa dei Cinque Stelle e già portavoce di Giuseppe Conte parla dell’ex premier: «Il M5S, per funzionare, deve essere qualcosa di più ampio e meno ideologico. Altrimenti dopo aver perso i voti a destra dopo il 33 per cento nel 2018, per colpa della Lega che era più netta, perderà anche quelli a sinistra, perché gli elettori sceglieranno l’originale». Una riflessione che è stata ripresa da Il Foglio e che arriva in seguito alle polemiche che da giorni stanno imperversando all’interno del Movimento Cinque Stelle. L'attuale capo ufficio stampa dei Cinque stelle al Senato accende i riflettori su Conte, spiega ciò che non va nella strategia del «capo» e questo proprio in un momento storico che rischia di portare ad una scissione nel Movimento stesso. Alla domanda: «Rocco, cosa hai: non ti piace la linea del capo?», gli chiedono, lui risponde così: «Certo che mi piace: è giusto stare nel campo progressista, se di là ci sono Meloni, Salvini e Tajani.... Altrimenti dopo aver perso i voti a destra dopo il 33 per cento nel 2018, per colpa della Lega che era più netta, perderà anche quelli a sinistra, perché gli elettori sceglieranno l’originale». Poi, sempre parlando col Foglio, Casalino sottolinea «che resto leale a Conte, consapevole che ci debba essere questo percorso dell’assemblea costituente per rigenerarci per un nuovo slancio: dobbiamo tutti esserne orgogliosi». In attesa che lo scontro finale tra Conte e Grillo decreti il vincitore». A stretto giro di posta, poi, Casalino precisa il suo pensiero. Lo fa dettagliatamente: «Voglio essere chiaro: non ho mai affermato che Conte stia sbagliando linea politica. Al contrario, condivido pienamente la linea politica del Movimento sotto la sua guida. Il mio compito, essendo focalizzato sulla strategia comunicativa, è quello di trovare strumenti e formule che ci permettano di ampliare il nostro raggio d’azione, non solo all'interno del campo progressista, ma anche verso quell'ampia fascia di astensionisti e persone deluse dal centrodestra». E prosegue: «Per raggiungere questo obiettivo, è fondamentale adottare un approccio meno ideologico e più pragmatico. Solo così possiamo intercettare sensibilità che, pur non identificandosi necessariamente con la nostra area, possono vedere in noi una forza politica credibile, capace di proporre soluzioni innovative. Non è una questione di \"scegliere l'originale\" in politica, perché ormai di \"originale\" c'è ben poco. La vera sfida è riuscire a parlare a quei mondi che non si riconoscono più nelle tradizionali etichette di destra o sinistra». Infine, per Casalino «è importante sottolineare che non esiste una nuova squadra che \"circonda\" Conte. Faccio parte pienamente e quotidianamente del team che lavora insieme a lui, condividendo obiettivi e visione. E quindi non sono nè “triste” nè “isolato”. Anzi c’è entusiasmo per questa nuova fase. Semplicemente rimane il dispiacere per lo scontro Conte-Grillo, che ferisce l’intera comunità e offusca il grande lavoro e gli obiettivi della assemblea costituente»."
        },
        {
            "Title": "Per combattere l'ansia 'riscopriamo' la noia. Chi non si ferma è perduto",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/16/news/combattere_ansia__riscopriamo_la_noia-423502869/",
            "Content": "Non ci fermiamo mai. Possiamo accedere a svaghi di ogni tipo guardando video e app. Il mondo è lì, pieno di immagini che scorrono senza sosta, viaggi da organizzare e di vite altrui da \"controllare\" a distanza. Non vogliamo pause per paura di annoiarci. Forse perché, come diceva il filosofo Emil Cioran, \"la noia è l'incontro con sé stessi attraverso la percezione della propria nullità\". Un'emozione che non dovremmo temere ma imparare a gestire, come spiega il decano della psichiatria italiana, Eugenio Borgna. Diamo senso alla vita \"Il mio pensiero sulla noia si riassume nelle parole di Giacomo Leopardi: \"La noia è la più sterile delle passioni umane. Com'ella è figlia della nullità, così è madre del nulla: giacché non solo è sterile per sé, ma rende tale tutto ciò a cui si mesce o avvicina\". Nella noia - spiega Borgna - il tempo si ferma: non c'è più passato e non c'è più futuro, si vive o, meglio, si sopravvive in un presente che è chiuso a ogni relazione. Sì, di noia si può (anche) morire: è fonte possibile di una morte volontaria e, allora, non lasciamola crescere in noi: ridonando un senso alla vita, che non può se non essere quello dell'ascolto e del dialogo. Annoiarsi è il deserto della speranza\". Troppi impegni per i bambini, lasciate un'ora per la noia di Giuseppe Lavenia 02 Giugno 2024 La noia ci immerge in uno \"spazio vuoto\" che può essere una pausa prima della ripartenza. Fa cercare qualcosa da fare, quello che Tolstoj definiva \"un desiderio di desideri\". L'abbiamo capito durante il lockdown. \"Con la pandemia sono diminuite le esperienze e la socialità. Questo ha reso tutti più sensibili a un disagio che non è nuovo, ma si è acuito: bloccati senza poter uscire, abbiamo provato più che mai la noia assieme alle altre emozioni\", spiega lo psicoterapeuta Daniele Malaguti autore con Anna Silvia Bombi de Il diritto di annoiarsi (Il Mulino). Lo smartphone a nostro servizio h24 non ci ha liberati. Anche TikTok e Instagram producono dipendenza e alla fine annoiano. Ci rendono passivi. \"L'iperstimolazione produce difficoltà a mantenere l'attenzione, che a sua volta rende più difficile sentirsi pienamente coinvolti nel \"qui ed ora\". Se agisco d'impulso per guardare una mail, occupo la mente con una microattività con effetti limitati e temporanei. Si è alzata la soglia da superare perché qualcosa attiri l'attenzione e così ci annoiamo più facilmente\", aggiunge Malaguti. Ma chi l'ha detto che l'ozio non va bene? Invece ci ricarica di Davide Michielin 14 Ottobre 2023 Troppe informazioni Se siamo meri ricettacoli di un fiume di informazioni, la noia resta in agguato. È un segnale che il cervello ci manda quando stiamo sottoutilizzando le nostre capacità. \"Ci dice che la nostra esperienza è uguale a sé stessa. Le emozioni sono \"sentinelle\" sui baluardi dell'io. Nel caso della noia ci avverte che tutto è tranquillo. \"Sentirla\" ci aiuta a riconoscere che c'è qualcosa di invariato e crea uno spazio di riflessione\", conclude Malaguti. La noia nella canzone di Angelina Mango, cosa accade quando perdiamo il desiderio di fare di Giancarlo Dimaggio 13 Febbraio 2024 Una maggiore concentrazione \"La noia libera la mente dai network esecutivi e aiuta a concentrarsi su di sé - spiega Emi Bondi, presidente della Società italiana di Psichiatria -. Nel momento in cui mi annoio posso riflettere su quello che mi piace e il malessere diventa uno stimolo. Ma Pascal diceva che non sappiamo goderci il riposo, per questo molti quando si fermano vanno nel panico per paura del vuoto\". C'è chi è più predisposto alla noia? Esistono individui più predisposti alla noia? \"Colpisce di più chi cerca emozioni forti. Il calo di dopamina fa sperimentare la noia solo nella sua componente spiacevole - spiega Claudio Mencacci, direttore emerito di Neuroscienza all'Ospedale Fatebenefratelli-Sacco di Milano -. In questi casi è più diffusa la tendenza a reagire ricorrendo alle dipendenze, come l'abuso di alcol o di droghe, e con un maggiore rischio di ansia e depressione. Le persone non accettano la normalità del mondo esterno e sviluppano un senso di indifferenza, di apatia. Parliamo di sindrome amotivazionale\". Oliverio Ferraris: \"Per combattere la noia aiutiamo i ragazzi a sviluppare i propri talenti\" di Anna Oliverio Ferraris 29 Gennaio 2023 Gli aspetti positivi Esistono, però, aspetti positivi della noia. \"Può ampliare il pensiero, aumentare l'empatia, renderci più tolleranti. Ci aiuta a essere più creativi, a fantasticare. Chi corre e non si ferma a pensare diventa impulsivo e vive in uno stato costante di allerta. Non ha tempo per programmare e pensare al domani\". Argomenti stress psicologia Questo è un articolo a pagamento, ma oggi te lo regaliamo.Buona lettura! LEGGI Chiudi Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Disturbi del neurosviluppo, c’è un decalogo per aiutare a crescere il bambino Disturbi dell’apprendimento per il 5 % dei bambini. La strategia per aiutarli a crescere bene Esame di maturità 2024: 9 studenti su 10 a rischio burnout Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Federal Reserve, primo taglio dei tassi dal 2020: meno 50 punti base e nuove mosse in arrivo",
            "Source": "La Stampa",
            "Date": "2024-09-20",
            "Link": "https://www.lastampa.it/economia/2024/09/18/news/fed_tassi_taglio_america_usa-14644484/",
            "Content": "(reuters) La Federal Reserve taglia i tassi d’interesse per la prima volta dal 2020. Riduzione di 50 punti base per la banca centrale statunitense guidata da Jerome Powell. Dal precedente range 5,25%-5,50% all’attuale 4,75%-5,00%, quindi. È confermato il coraggio che gli investitori si aspettavano alla vigilia della decisione più discussa dell’estate della politica monetaria. “Non ci aspettiamo tentennamenti”, era il coro di banche d’investimento e fondi hedge. Così è stato. Il mercato del lavoro ancora robusto, la mancanza di una spirale fra prezzi e salari, e le certezze fornite dalle nuove letture dei dati macro hanno convinto i banchieri centrali dei 12 distretti della Fed che “il tempo è giunto” per la sforbiciata iniziale. Come del resto aveva ribadito Powell dal simposio di Jackson Hole a fine agosto. Ora i mercati finanziari si attendono l’avvio di un ciclo che porterà il tasso principale a ridursi di 100 punti base in tutto il 2024. Il presidente della Fed, Powell: “È giunto il momento di tagliare i tassi” francesco semprini 23 Agosto 2024 La prima mossa di Washington è arrivata. Attesa, richiesta, calcolata, ponderata, prima lasciata intendere e poi ritracciata, ora è realtà. La notizia non sono le divisioni all’interno del Federal open market committee (Fomc), il braccio operativo della Fed. I dissidi erano nell’aria, dato che i presidenti dei distretti avevano commentato già in ordine sparso durante le riunioni del resort del Wyoming. Ma è proprio per questa ragione che la lettura dei possibili risultati della riunione di settembre è stata complicata. La notizia è che il cambio di rotta è giunto. A fronte del ciclo di rialzi dei tassi d’interesse degli ultimi decenni, ora ci si attende che l’inversione di rotta sia marcata e duratura. Il tutto nonostante le incognite geopolitiche - guerra in Ucraina, conflitto in Medio Oriente, tensioni commerciali con la Cina - mettano la Federal Reserve, e gli Stati Uniti, in una posizione di estrema vigilanza. È il motivo per cui la mossa di Powell è stata ragionata nei minimi dettagli. Specie perché le elezioni statunitensi si avvicinano sempre più. Il Fomc, si spiega nel documento, “cerca di raggiungere il massimo tasso di occupazione e inflazione al 2 percento nel lungo periodo”. Il Comitato ha acquisito “maggiore fiducia nel fatto che l'inflazione si stia muovendo in modo sostenibile verso il 2 percento” e ritiene che “i rischi per il raggiungimento dei suoi obiettivi di occupazione e inflazione siano più o meno in equilibrio”. Le prospettive economiche, tuttavia, “sono incerte” e il Fomc è attento “ai rischi per entrambe le parti del suo duplice mandato”. La Fed, inoltre, vede i tassi al 4,4% alla fine dell’anno in corso e al 3,4% alla conclusione del prossimo. L’oro sfonda nuovi record, perché? Due spiegazioni: calo dei tassi d’interesse e paura di una recessione globale LUIGI GRASSIA 13 Settembre 2024 Alla luce dei progressi sull'inflazione e dell'equilibrio dei rischi, il Fomc ha deciso di abbassare l'intervallo obiettivo per il tasso dei fondi federali di mezzo punto percentuale. Nel considerare ulteriori aggiustamenti all'intervallo obiettivo per il tasso dei fondi federali, il Fomc “valuterà attentamente i dati in arrivo, le prospettive in evoluzione e l'equilibrio dei rischi”. Allo stesso tempo, continuerà a ridurre le sue partecipazioni in titoli del Tesoro e titoli di debito e titoli garantiti da ipoteca delle agenzie. E non si chiudono le porte a eventuali choc endogeni o esogeni. “Nel valutare l’appropriata posizione della politica monetaria, il Fomc continuerà a monitorare le implicazioni delle informazioni in arrivo per le prospettive economiche”. In tal senso, la Fed sarebbe pronta “ad adeguare la posizione della politica monetaria come appropriato se emergessero rischi che potrebbero impedire il raggiungimento degli obiettivi del Comitato”. Le valutazioni, si sottolinea, terranno conto di un'ampia gamma di informazioni, tra cui letture sulle condizioni del mercato del lavoro, pressioni inflazionistiche e aspettative di inflazione, e sviluppi finanziari e internazionali. Federal Reserve verso il taglio dei tassi d'interesse. Da Jackson Hole la nuova strategia Fabrizio Goria 20 Agosto 2024 Cosa succederà adesso è la prossima questione. Come fa notare Steven Bell, chief economist Emea di Columbia Threadneedle Investments, le divisioni dentro il Fomc si faranno sentire nelle prossime riunioni. Dal momento che alla vigilia ci si attendevano 125 punti base di ribassi del costo del denaro divisi fra tre riunioni da qui a fine anno, un solo taglio da un quarto di punto si sarebbe tradotto in due da mezzo punto nell’ultimo trimestre. Uno scenario improbabile. Più facile, di contro, riduzioni più progressive, salvo tenersi le mani libere nei primi meeting del prossimo anno. Quello che è certo, secondo Bell, è che “gli Stati Uniti sono proiettati verso un atterraggio morbido, con una crescita continua ed un'inflazione in calo. Si tratta di un buon contesto per gli asset di rischio; per i titoli azionari c'è molta attesa in termini di crescita degli utili, soprattutto per le “Magnifiche 7””. Ovvero i colossi del Big Tech. ECONOMIA Ross: “La Fed tagli i tassi”. Ma l’Ai non ucciderà le Borse giuseppe bottero 10 Agosto 2024 Concorda anche Andrea Delitala, head of investment advisory di Pictet Asset Management. Secondo cui il quadro è abbastanza definito. “Riconosciamo che i rischi di rallentamento sono diventati un po’ più evidenti, o comunque percepiti, forse anche per gli effetti ritardati del restringimento monetario”, sottolinea. Ma, proprio per questo, “lo scenario di base resta quello del soft-landing: un atterraggio morbido su una tendenza sostenibile di crescita e inflazione”. Questione altrettanto importante, sottolinea, “è la reazione delle Federal Reserve a questi segnali contrastanti; certo è che dopo il simposio di Jackson Hole dovrebbero esserci pochi dubbi sul cambiamento della posizione di reazione a favore del supporto incondizionato all’occupazione – con il tasso di disoccupazione aumentato di mezzo punto quest’anno (al 4,2 dopo i dati di agosto). Sarà sufficiente l’intervento della Fed a mantenere la crescita vicina al potenziale?”. In tal senso - spiega Delitala - si favorisce “una lettura costruttiva, in quanto un’economia con poco debito privato dovrebbe essere reattiva al ciclo di allentamento monetario che ci attende”. Su questo, rimarca, “il mercato ha però già gettato il cuore oltre l’ostacolo, incorporando aspettative di ribassi veloci, molto più veloci di quanto non scontavamo per esempio a luglio, con 5 tagli entro i prossimi 6 mesi e un totale di 2 punti e mezzo nei prossimi 2 anni. Stiamo quindi parlando di 4 tagli in più previsti dal mercato, rispetto a quanto stimato a inizio luglio. Un bel cambiamento. Di scenario di atterraggio morbido ha parlato anche Jeffrey Cleveland, chief economist di Payden & Rygel. “La nostra è una posizione più ottimista sull’economia Usa rispetto a quella di molti investitori: con un “atterraggio morbido” in stile anni ’90 come ipotesi di base (disoccupazione al 4,1% e crescita intorno al 2-2,5%), un ritmo modesto di allentamento da parte della Fed dovrebbe essere più che giustificato”, ha spiegato. A pensarlo, secondo il sondaggio condotto alla vigilia da CNBC, era la maggior parte degli investitori. Da questa indagine è emerso ottimismo per un atterraggio morbido dell’economia statunitense, dato al 53%, con il 74% che ha detto che il taglio dei tassi a settembre arriva in tempo, mentre per il 15% è troppo tardi e per l’11% addirittura troppo presto. Dopo il voto di novembre, più chiarezza e nuove mosse."
        },
        {
            "Title": "Risvegli, storie di rinascita: il podcast",
            "Source": "La Stampa",
            "Date": "2024-09-20",
            "Link": "https://www.repubblica.it/salute/2022/07/07/news/risvegli_storie_di_rinascita_podcast-356839542/",
            "Content": "Tre cuori in una sola esistenza. Scalare le montagne dopo essere usciti dal coma. Trovare la propria identità a 40 anni. Essere salvati dalla propria professoressa dopo aver avuto un malore in classe. Ricominciare. La vita, a volte, dopo essersi spezzata, dà una seconda chance. Abbiamo raccolto cinque storie di chi ha ricominciato a vivere dopo un evento traumatico. O che dopo un lungo cammino ha finalmente trovato se stesso. Daniel: \"La prof mi ha salvato la vita\" In un'aula di una scuola di Bologna, Daniel, 15 anni, è seduto al suo posto quando ha un arresto cardiaco. Davanti a lui i compagni e la professoressa di matematica, che fa ricorso a tutta l'energia e le conoscenze che ha per salvarlo La tenacia di Anna: \"L'ictus non mi ha fermata\" Anna, una carriera da magistrato, vede la sua esistenza cambiare nel giro di pochi secondi. Quando, dopo una giornata di riposo passata con gli amici, viene colpita da un ictus. Ma nulla riesce a fermarla. Oggi, dopo mesi difficili, è continua la sua attività professionale. Maria Laura: \"21 giorni di coma, ma oggi scalo montagne\" Maria Laura, oggi 29 anni, racconta del suo terribile incidente stradale, del buio che l'ha avvolta per 21 giorni e del lento, lentissimo risveglio. Perché dal coma non si esce all'improvviso come nei film, ma con piccolissime conquiste quotidiane. Edoardo: \"Così a 40 anni ho cambiato sesso\" Edoardo, nato donna, aveva bisogno di cambiare per stare bene. La decisione è maturata dopo anni difficili e dopo aver pensato anche al suicidio. \"Alla fine - racconta - ho ceduto alla bellezza della vita\". Francesco: \"La mia vita con tre cuori\" Francesco aveva poco più di 20 anni quando si è sentito male la prima volta. Da quel giorno ha iniziato a viaggiare dalla Calabria alla Lombardia attraverso il Lazio per farsi curare. Due trapianti e due cuori nuovi. Un lungo cammino, lastricato di dolore e di speranza, su cui ha incontrato anche Giusi, l'amore della sua vita. Le cinque puntate della serie \"Risvegli\" sono disponibili anche su One Podcast e Apple Podcast. Il trailer Argomenti podcast cuore e cardiologia cervello Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Disturbi del neurosviluppo, c’è un decalogo per aiutare a crescere il bambino Disturbi dell’apprendimento per il 5 % dei bambini. La strategia per aiutarli a crescere bene Un nuovo esame del sangue individua l’Alzheimer nel 90% dei casi Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Il Network Supplementi Repubblica Affari e Finanza D Il Venerdì Robinson Gedi News Network La Stampa Il Secolo XIX Huffington Post Italia Fem Formula Passion Quotidiani locali La Provincia Pavese La Sentinella del Canavese Periodici Le Scienze Limes National Geographic Radio DeeJay Capital m2o Iniziative Editoriali In edicola Biblioteca Digitale Servizi, tv e consumi Annunci Ilmiolibro Necrologie Miojob Enti e Tribunali Meteo Joy Tvzap Dizionario italiano Dizionario inglese/italiano Consigli.it Codici Sconto Partnership LAB MyMovies AutoXY Formula Passion Sport.it Mappa del sito Redazione Scriveteci Per inviare foto e video Servizio Clienti Pubblicità Cookie Policy Privacy Codice Etico e Best Practices GEDI News Network S.p.A. - P."
        },
        {
            "Title": "Lineapelle, ecco la pelle al baco anti Co2: così il cuoio diventa seta",
            "Source": "La Stampa",
            "Date": "2024-09-20",
            "Link": "https://www.lastampa.it/economia/2024/09/19/news/lineapelle_econceria_italiana-14645157/",
            "Content": "Sincronizzare le lancette dell’orologio umano con i ritmi del Pianeta. Favorire un avanzamento tecnologico in aperto ed intelligente ascolto dell’evoluzione naturale riducendo gli impatti produttivi e proteggendo l’integrità ecologica globale. Sono alcuni degli obiettivi di sviluppo contenuti nell’Agenda 2030 delle Nazioni Unite. Non semplici prescrizioni, ma un programma dettagliato che impegna ogni settore industriale a farsi attore del progresso sociale ed ambientale collettivo. Decisivo è il ruolo della green-research internazionale, talvolta in grado di costruire ingegnose e virtuose partnership con la migliore tradizione dello stile Made in Italy. Ad esempio, la maggior parte dei target di sostenibilità previsti dall’Onu a salvaguardia della salute delle persone e degli ecosistemi è raggiunta, nel comparto conciario, anche grazie al contributo dell’Activeted Silk L1 Biofinishing System. Si tratta di una biotecnologia dagli effetti potenzialmente rivoluzionari. Un nuovo sistema di finitura della pelle ottenuto grazie alle proteine dei bachi da seta. Il metodo è l’unico al mondo adatto a bilanciare prestazioni, biodegradabilità e riduzione di anidride carbonica. La straordinaria innovazione, ideata dall’impresa statunitense Evolved by Nature è stata industrializzata in Italia da Pellami Due C, azienda marchigiana da tre decenni impegnata a mutare la pelle italiana nel segno di un’eleganza leggera come una farfalla che segue la traiettoria del comfort, della sicurezza, dell’etica. La nuova Formula EBN inaugura con Pellami Due C la rifinizione italiana anti-CO2 che «tramuta il cuoio in seta». L’impresa italiana ha promosso un’originale working experience di presentazione intitolata “Metamorfosi. La seta che trasforma la pelle”. L’iniziativa che cade nei 30 anni della Pellami 2C è una rivoluzione nel comparto italiano della rifinizione un viaggio nella principale novità nell’ambito della finitura per la pelle, la sola a far registrare una derivazione da origine naturale, bio-based e plastic free, del 75% e la modalità più incisiva nell’azzerare l’uso di catalizzatori ritenuti altamente cancerogeni. Inoltre, si tratta di un sistema che garantisce migliori performance di circolarità e riduce le emissioni di CO2 fino all’82%, sia per il minor uso di polimeri che per il risparmio energetico nel processo produttivo. Infine l’assenza di PFA, di sostanze chimiche dannose e di cross linker aggiunti, tutela il reale e più limpido valore che regge ogni nobile intrapresa: la dignità e la vita delle persone. Tutto questo è possibile sintetizzando i cristalli dei bachi da seta che lasciava la pelle al naturale, come se avesse la crema protettiva. Liscia, setosa e naturale. La nascita di una vera e propria pelle al baco."
        },
        {
            "Title": "Alzheimer: i segnali da non sottovalutare per scoprire in tempo la malattia",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/20/news/alzheimer_i_segnali_da_non_sottovalutare_per_scoprire_in_tempo_la_malattia-423510613/",
            "Content": "Piccole dimenticanze, disorientamento, parole che faticano ad uscire dalla bocca. A volte non è soltanto l’inevitabile avanzare del tempo che ci rende meno efficienti come emerge dall’ultimo Rapporto Mondiale diffuso dalla Federazione Alzheimer Italia secondo cui l’80% dell’opinione pubblica pensa che la demenza sia una componente normale dell’invecchiamento piuttosto che una condizione medica. Ma, invece, a volte proprio queste piccole dimenticanze sono i primi segnali di una forma di declino cognitivo che potrebbe poi sfociare in Alzheimer, una patologia neurodegenerativa debilitante che colpisce prevalentemente il cervello e che col tempo, ruba i ricordi, la qualità della vita e l’indipendenza nella quotidianità di milioni di persone in Italia e nel mondo, con un impatto emotivo molto forte anche sulle persone che stanno loro accanto. Il 21 settembre ricorre la Giornata Mondiale di questa malattia con cui convive un over 50 su 5, per un totale in Italia di circa 600 mila persone. Tantissime le iniziative di sensibilizzazione a partire da quella dell’Intergruppo parlamentare per le Neuroscienze e l'Alzheimer nella serata del 21 settembre con l’illuminazione dei palazzi istituzionali di viola, colore del \"non ti scordar di me\", fiore simbolo della malattia. Alzheimer, studio italiano scopre ruolo proteina chiave e apre nuove prospettive per terapie e diagnosi di redazione Salute 11 Settembre 2024 La solitudine di pazienti e famiglie fotografata dal Censis Tremendamente soli e con un carico economico che pesa troppo. Un caregiver su cinque riferisce di non ricevere alcun aiuto, il 41% delle famiglie ricorre alla badante con una spesa che rappresenta il 75% dei costi diretti ed è totalmente a carico delle famiglie, mentre arriva a 72.000 euro il costo medio annuo per paziente. È quanto emerge dal quarto rapporto realizzato dal Censis in collaborazione con Aima (Associazione Italiana Malattia di Alzheimer), con il contributo non condizionante di Roche e che ha analizzato l’evoluzione negli ultimi venticinque anni della condizione dei malati e delle loro famiglie attraverso un’indagine basata su un campione di 360 caregiver selezionati da Aima. Nei fatti è sul caregiver che si concentrano la maggior parte degli oneri assistenziali, con importanti conseguenze sulla sua condizione individuale: il 68% dei caregiver afferma di sentirsi solo, ma l’85% ritiene di essere utile pur in una situazione di grande difficoltà. Pesa anche il timore dell’evoluzione della malattia: il 90% di chi ha un disturbo cognitivo lieve (Mci), infatti, afferma che è la paura di peggiorare a dominare la propria esistenza e per l’88,2% sono i farmaci l’aspettativa più importante per affrontare il futuro. Alzheimer, l’inquinamento luminoso aumenta il rischio di redazione Salute 06 Settembre 2024 L’importanza di cogliere i primi segnali Si stima che nel mondo il numero di persone di età pari o superiore ai 50 anni affette dalla malattia di Alzheimer sia di 416 milioni, ovvero più di una persona su cinque. In Italia sono circa 600 mila le persone con malattia di Alzheimer e complessivamente è stimato in oltre un milione il numero delle persone con demenza. “La malattia di Alzheimer inizia spesso con piccoli segni, di cui a volte non è facile accorgersi - dichiara Alessandro Padovani, direttore della Clinica Neurologica dell'Università di Brescia e Presidente Sin. “A volte, soprattutto nelle persone che sono avanti negli anni, questi piccoli deficit non vengono riconosciuti: dimenticare dove si è posteggiata l’auto, attribuire dei nomi diversi alle persone che si conoscono, o anche solo cambiare abitudini. A volte si tratta di segnali subdoli e difficili da intercettare. È importante non derubricare, o ritenere che tutto questo sia normalmente legato all'invecchiamento, perché può essere il segnale, invece, di una malattia come la malattia di Alzheimer che comporta un peggioramento continuo”. Alzheimer, dagli anticorpi alle molecole: la cura del futuro riuscirà anche a invertire la malattia di Donatella Zorzetto 04 Settembre 2024 Che cosa si può fare Anche se ancora non c’è una cura per l’Alzheimer, intervenire precocemente offre nuove opportunità per rallentarne la progressione. “Oggi ci troviamo di fronte a uno scenario inedito: per la prima volta la ricerca scientifica sta per fornire soluzioni in grado di interferire con l'andamento della patologia d'Alzheimer”, dichiara Annachiara Cagnin, responsabile del Centro per il declino cognitivo e la demenza della Clinica Neurologica dell’Azienda Ospedale-Università di Padova e Segretario Sindem (Associazione autonoma aderente alla SIN per le demenze). “Si passa dall'avere a disposizione soluzioni che agiscono sul sintomo cognitivo o comportamentale, a trattamenti che possono rallentare la progressione o ritardare l’esordio dei sintomi se utilizzati in una fase precoce di malattia. Per questo è importante, se si avvertono dei segnali di allerta persistenti o ricorrenti, rivolgersi al medico di medicina generale o allo specialista, per avviare anche dei semplici esami che consentano di capire il rischio, lo stato di salute del cervello, l'eventuale diagnosi e, se serve, il trattamento farmacologico di oggi e di domani”. La mappa dei Caffè Alzheimer in Italia di Elvira Naselli 03 Settembre 2024 La frustrazione dei familiari Nel nostro Paese sono oltre 3 milioni i cari che assistono i pazienti con Alzheimer e si accorgono dei primi segnali della malattia portando un peso enorme perché stare accanto a chi perde pezzi di memoria ogni giorno può essere molto frustrante. “I familiari sono i primi a rendersi conto del cambiamento in atto nelle persone con Alzheimer – dichiara Patrizia Spadin, presidente Aima. “Oggi è importante che la loro attenzione si modifichi, imparando a cogliere non solo i sintomi della malattia, ma anche i primi segnali di deterioramento cognitivo. Questo può condurre a un percorso di accertamento diagnostico che permetterà di avere una vita migliore, più tutelata sia per il paziente sia per il caregiver che lo dovrà seguire e accompagnare negli anni futuri. Anche la nostra società nel suo insieme deve però assumersi il compito, in questo momento, di diventare una sentinella della buona salute di tutti, appoggiando, all'interno delle istituzioni, la costruzione di percorsi di prevenzione e diagnosi”. Prevenire la demenza, da un farmaco contro il diabete risultati incoraggianti di redazione Salute 29 Agosto 2024 La campagna “Pensaci, per non dimenticarlo” Con l’obiettivo di “non dimenticarsi” dell’Alzheimer, invitando tutti a conoscerlo, parte la campagna di sensibilizzazione “Pensaci, per non dimenticarlo” realizzata da Lilly, con il patrocinio di Aima – Associazione italiana malattia di Alzheimer, Sin – Società italiana di Neurologia, e Sindem – Associazione autonoma aderente alla Sin per le demenze. La campagna si propone di riscrivere la narrazione corrente della malattia di Alzheimer, favorendo una maggiore consapevolezza dei primi sintomi della malattia così da rendere sempre più frequente una diagnosi precoce. Al centro della campagna un video con brani tratti dal romanzo “Elegia per Iris” di John Bailey, letti dalla voce d’eccezione dell’attore Luca Ward, e una parte più scientifica con i clinici per approfondire la necessità di consapevolezza dei primi segni dell’instaurarsi della malattia e di intervento medico precoce. Allenare il cervello come un muscolo A Luca Ward che per mestiere deve memorizzare copioni e poesie, chiedo come faccia a ricordare tutto: “La memoria è un muscolo che va allenato”, risponde Ward. “Noi attori siamo costretti per lavoro a mettere a memoria centinaia di pagine di copioni e spettacoli che durano ore, quindi la nostra memoria è sempre molto esercitata tant'è che nel nostro ambiente l'Alzheimer è piuttosto raro e mi capita di lavorare anche con attori novantenni. Io, per esempio, riesco ad imparare una poesia in due minuti e ai miei figli faccio imparare una nuova poesia ogni settimana”. La mostra fotografica Mamma mia museum Tra le iniziative per la Giornata mondiale anche la mostra fotografica Mamma Mia Museum, un progetto che nasce dall'osservazione da parte di una figlia di alcuni comportamenti quotidiani della madre affetta da malattia di Alzheimer. Lo spostamento di oggetti in modo casuale, la combinazione di elementi apparentemente distanti e altri curiosi e anomali accostamenti, vengono immortalati con degli scatti fotografici veloci e furtivi, rendendo questi gesti creativi e poetici piuttosto che errori e sintomi di una patologia incalzante. Il titolo del progetto prende il nome da una fotografia che ritrae un paio di forbici conficcate dalla mamma nel barattolo dello zucchero. Grazie al supporto di Eli Lilly Italia e United Way e con il patrocinio di Aima – Associazione italiana malattia di Alzheimer, questo progetto si è trasformato in una mostra fotografica che verrà esposta nel cortile di Michelozzo nella sede del Comune di Firenze, Palazzo Vecchio fino al 30 settembre mentre una selezione di fotografie sarà esposta a Roma presso la Camera dei Deputati fino al 20 settembre e a Spazio Europa dal 20 al 30 settembre. Quaderni divulgativi per la prevenzione È dedicata alla prevenzione la campagna di sensibilizzazione realizzata da Airalzh Onlus (Associazione Italiana Ricerca Alzheimer) per la celebrazione dei suoi dieci anni di attività e che prevede uno spot da 30 secondi e un minisito - www.prevenzione.airalzh.it – dal quale è possibile consultare e scaricare gratuitamente dei quaderni divulgativi basati sulle più recenti indagini scientifiche, scritti in modo semplice con l’obiettivo di sensibilizzare l’intera cittadinanza sui corretti stili di vita con particolare riferimento all’importanza dell’esercizio fisico, di una dieta equilibrata e di una buona qualità del sonno. Una ‘squadra’ di psicologi per i familiari In occasione della Giornata Mondiale Alzheimer, l’Associazione Italiana Malattia di Alzheimer mette a disposizione per undici ore una ‘squadra’ di 15 psicologi per offrire colloqui gratuiti ai familiari dei pazienti colpiti dalla malattia di Alzheimer e da altre demenze degenerative. Il servizio sarà attivo dalle 9 alle 20. I colloqui avranno una durata di 45 minuti e si svolgeranno in streaming o via telefono. Fino a venerdì 20 settembre è possibile prenotare gli appuntamenti con gli psicologi chiamando la Linea Verde Alzheimer 800 679 679 o scrivendo una mail a aima@aimanazionale.it, per indicare l’orario in cui si desidera svolgere l’incontro. Nel corso della giornata di sabato sarà eccezionalmente attiva dalle 9 alle 20 anche la Linea Verde Alzheimer 800 679 679. Aperta nel 1997, la Linea Verde risponde ogni anno a 10mila telefonate per una media di 600 ore di conversazione e ha raccolto fino a oggi più di 200mila chiamate. Argomenti alzheimer demenze cervello Questo è un articolo a pagamento, ma oggi te lo regaliamo.Buona lettura! LEGGI Chiudi Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Alzheimer, dagli anticorpi alle molecole: la cura del futuro riuscirà anche a invertire la malattia Alzheimer, studio italiano scopre ruolo proteina chiave e apre nuove prospettive per terapie e diagnosi La musica di Bach ci dice come invecchia il cervello Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Diabete, cosa succede al cuore se l’orologio che regola i battiti non funziona bene",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/sportello-cuore/2024/09/16/news/diabete_cosa_succede_cuore_se_orologio_che_regola_battiti_non_funziona-423502832/",
            "Content": "Volete fare un test? Chiedete a chi riposa vicino a voi di provare a prendere il polso quando il sonno è profondo. E poi, verificate se il numero delle pulsazioni si modifica poco prima di fare colazione. Vi accorgerete che la frequenza cardiaca tende a ridursi quando dormiamo. Poi sale, al risveglio, raggiunge l’apice intorno a metà mattinata e poi, nelle 24 ore, può crescere quando siamo particolarmente impegnati. Anche la pressione ha i suoi ritmi. In genere di notte i valori tendono a scendere di almeno un decimo, o anche di più, rispetto al giorno. Fatte salve le variazioni personali, insomma, c’è un orologio che scandisce i tempi del cuore e della pressione. A volte però questo “metronomo” che regola battiti e valori pressori non funziona a dovere. E questo può essere un problema. Anche e soprattutto nelle persone con diabete di tipo 1 e 2. Pensate: l'interruzione delle normali variazioni della frequenza cardiaca nelle 24 ore si associa ad un rischio molto più elevato di morte nelle persone con diabete di tipo 1 e di tipo 2 nel lungo periodo (21 anni). E a rischio che sono soprattutto cuore e arterie. La riduzione delle fisiologiche modificazioni dei battiti nell'arco delle 24 ore si assocerebbe ad un rischio doppio di morte per problematiche cardiovascolari (come infarto, ictus o scompenso cardiaco). E il solo calo della capacità di limitare la frequenza cardiaca di notte, mentre l'incapacità di abbassare il numero delle pulsazioni nel sonno notturno sarebbe collegata ad un rischio incrementato del 39%. Il tutto, va detto, indipendentemente da peso corporeo, età, genere, eventuale (anche non controllata) ed altri fattori che potrebbero influire sulla salute cardiovascolare. Sportello cuore Disturbi del sonno e diabete, il cocktail che mette a rischio il cuore di Federico Mereta 12 Giugno 2021 Cosa dice lo studio La ricerca è stata presentata come poster al congresso dell'Associazione Europea per lo Studio del Diabete (EASD) tenutosi a Madrid. E punta l’attenzione sulle persone con diabete di lunga data. \"Le fluttuazioni circadiane alterate della frequenza cardiaca sono comuni negli individui con diabete di lunga data e sono collegate a malattie microvascolari e aumento del rischio a lungo termine di mortalità cardiovascolare e per tutte le cause – commenta in una nota per la stampa Lorenzo Nesti, dell'Università di Pisa”. Lo studio ha analizzato le informazioni su pressione e frequenza cardiaca in 349 adulti con diabete di tipo 2 o di tipo 1 (età media 57 anni, 52% donne). Oltre alla misurazione della pressione e dei battiti con monitor ambulatoriali 24 ore su 24 sono state controllate le eventuali complicanze microvascolari legate al diabete. I partecipanti sono stati classificati in base alle variazioni della frequenza nelle 24 ore: attraverso un modello matematico si è poi indagata l’associazione tra bassa frequenza nelle 24 ore, riduzione della frequenza nelle ore notturne e il rischio di decesso per problematiche cardiovascolari (o per altre cause) nel monitoraggio di 21 anni. Si è visto che una limitata variazione dei battiti nelle 24 ore e un calo attenuato della frequenza cardiaca notturna appaiono associati ad un peggior rischio cardiometabolico e ad alti tassi di neuropatia autonomica cardiaca (complicazione del diabete associata a un rischio di mortalità cardiovascolare anche cinque volte maggiore) e danno ai reni associato al diabete. Inoltre, visto che circa due terzi dei decessi rilevati nel periodo di osservazione sono stati legati a problematiche cardiovascolari, si è osservato che le ridotte variazioni nel numero dei battiti nelle 24 ore sono risultate associate a un rischio doppio di decesso per cause cardiovascolari e a un rischio maggiore del 50% di morire per qualsiasi causa rispetto a persone con normali fluttuazioni giornaliere della frequenza. Non solo: nei soggetti in cui la frequenza si riduce solo di poco di notte il rischio di decesso per problemi cardiovascolari e non solo aumenterebbe del 39% rispetto che conservano il normale calo di frequenza notturno. Diabete, per prevenire infarto e ictus non basta controllare (solo) la glicemia di Federico Mereta 21 Aprile 2024 L’importanza di uno screening mirato La ricerca aggiunge un ulteriore tassello alle conoscenze sulla tematica e conferma i dati di studi che già hanno mostrato le associazioni tra alterazioni nelle fluttuazioni circadiane della frequenza cardiaca ed eventi cardiovascolari nella popolazione generale, come infarti, ictus ed aritmie. E propone l’importanza di una valutazione circadiana dei battiti (ed anche delle variazioni di pressione) nelle persone con diabete. \"L'identificazione di queste condizioni con il monitoraggio ambulatoriale della pressione e della frequenza cardiaca 24 ore su 24 è relativamente poco costosa e facilmente misurabile, e potrebbe essere utilizzata per identificare le persone a maggior rischio di morte in questa popolazione ad alto rischio – è il commento dell’esperto\". L’importante, insomma, è cercare di controllare l’orologio che regola i processi fisiologici nel corso della giornata e della notte, ricordando che elevate variazioni della frequenza sono tipiche di chi sta bene, mentre se ridotte potrebbero indicare che la situazione non è ottimale. Attenzione però: \"L'incapacità di regolare le risposte cardiovascolari alle attività quotidiane è un chiaro segno di malattia – conclude nella nota Nesti - mentre l'incapacità di regolare la frequenza in risposta allo sforzo sostenuto, così come le difficoltà a ridurla durante il riposo, indica una disfunzione cardiovascolare avanzata\". Fibrillazione atriale: ipertensione, diabete e chili di troppo aumentano il rischio di Federico Mereta 02 Marzo 2024 Argomenti diabete infarto ictus cuore e cardiologia ipertensione Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Ipertensione resistente, la pillola “quattro in uno” aiuta ad abbassare la pressione e a seguire la cura Con la telemedicina si scopre la fibrillazione atriale (e si previene l’ictus) in chi vive lontano dai centri abitati L’inquinamento acustico può aumentare il rischio d’infarto e peggiorarne la prognosi Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Confcommercio lamenta “un trimestre perso”",
            "Source": "La Stampa",
            "Date": "2024-09-20",
            "Link": "https://www.lastampa.it/economia/2024/09/20/news/confcommercio_trimestre_perso_vendite_pil-14648375/",
            "Content": "Nel periodo giugno-luglio-settembre le vendite al dettaglio sono risultate deboli Allarme sui consumi, le vendite al dettaglio e (di conseguenza) il prodotto interno lordo dell’Italia. L’associazione di negozianti Confcommercio dice che dal suo punto di vista «il terzo trimestre è andato perso. Si punta sul quarto». Si notano segnali che sembrano alludere a un’imminente recessione: «Il Pil è fermo. I mesi estivi anziché diradare le ombre sembrano aver consolidato il clima di incertezza che grava sull’economia». Secondo il rapporto Congiuntura Confcommercio, l'economia italiana appare destinata a «una crescita congiunturale nulla e dello 0,6% anno su anno. Dopo l'industria, anche tra i servizi di cominciano a registrare sintomi di fragilità. Questo rende meno probabile nel 2024 una crescita del prodotto interno lordo attorno o superiore all’1%». L’associazione di commercianti vede un solo fattore positivo, ma legato a meri effetti di calendario: nel raffronto fra l’anno passato e quello attuale sarà probabile, a consuntivo, «una correzione al rialzo per le 4 giornate lavorative in più del 2024»."
        },
        {
            "Title": "Sinner primo volontario dei 18mila di Milano-Cortina 2026: “Avere le Olimpiadi in Italia sarà speciale”",
            "Source": "La Stampa",
            "Date": "2024-09-20",
            "Link": "https://www.lastampa.it/sport/2024/09/19/news/sinner_volontario_milano-cortina_2026-14647314/",
            "Content": "Nella foto Jannik Sinner viene presentato come ambasciatore ufficiale dei Giochi Olimpici Invernali di Milano Cortina 2026 (reuters) «Erano in tanti che mi dicevano di continuare a sciare. Uno dei miei giorni più belli è il 25 dicembre, perché con i miei amici e la famiglia facciamo sempre un bel gruppo per andare a sciare. È un giorno speciale che mi ricarica, lo sci per me è ancora molto importante». Ora gli impegni sul circuito Atp tengono lontano dalle piste della sua Val Pusteria Jannik Sinner, numero uno al mondo di tennis e due titoli Slam. Le sue prime olimpiadi saranno quelle invernali, dopo aver saltato con rammarico quelle di Parigi 2024. Non le vesti da atleta, ma di ambassador del comitato organizzatore di Milano-Cortina 2026: «Le Olimpiadi per me quest'anno erano l'obiettivo più grande, ma purtroppo non sono riuscito ad andarci. Ma è l'evento principale per tutti gli atleti. Averle in Italia sarà speciale, me le immagino diverse da quelle estive ma sarà un grandissimo evento con i migliori atleti al mondo. Possiamo solo godercele», ha detto il ventitreenne nel corso della conferenza stampa di presentazione di Team26, il programma dedicato ai volontari e alle volontarie per Milano Cortina 2026. Sinner ingaggia l'ex staff di Djokovic: arrivano Panichi e Badio stefano semeraro 16 Settembre 2024 (reuters) «Speriamo che nel 2026 ci sarà una bella annata di neve. Dobbiamo avere fortuna», ha aggiunto il tennista ricordando di essere «cresciuto in una parte d’Italia, forse la più bella, dove sciare era come camminare. Lo sci e lo sport mi ha dato tanto per capire che persona sono. Alla fine ho scelto il tennis. Le nostre montagne sono una meraviglia solo guardarle». Nick Kyrgios accusato di \"misoginia\" per il tweet sulla fidanzata di Jannik Sinner, Anna Kalinskaya 08 Settembre 2024 Jannik Sinner torna a casa: la sorpresa ai piccoli calciatori del Ssv Bruneck Il neo vincitore degli Us Open sarà il primo volontario delle Olimpiadi e Paralimpiadi Invernali delle 18.000 persone che faranno parte del programma di volontari. «Anche nel tennis senza volontari l'evento non c'è e li ringrazio sempre. Per loro noi siamo idoli e spunti importanti per la loro crescita, ed è giusto far capire che il loro lavoro è importante. Certo nell'evento più grande come le Olimpiadi le cose sono diverse», ha sottolineato Sinner. «Fare il tedoforo? Mi piacerebbe ma sono domande a cui non possiamo ancora rispondere. Mi farebbe piacere fare parte in qualche modo delle Olimpiadi. Loro sanno che sono a disposizione. Ci metterò il cuore». Wada e la verità segreta: “Sinner, doping escluso. Il ricorso non ci sarà” Paolo Russo 12 Settembre 2024 Sinner trionfa agli Us Open e si commuove: \"È per mia zia, sta male\" Con Sinner c’erano anche il presidente del Coni Giovanni Malagò e Diana Bianchedi, oggi chief strategy planning & legacy officer di Fondazione Milano Cortina 2026. «È logica ed evidente la scelta di Sinner - ha osservato il numero uno dello sport italiano -. È arrivato sul tetto del mondo, rappresenta il nostro paese e siamo tutti orgogliosi che sia italiano. Sappiamo bene anche il suo percorso da giovane - ha aggiunto- anche se ogni tanto mi risulta che qualche discesa continui a farla, molti sostengono che sarebbe diventato bravo con lo sci, come lo è nel tennis, ed è una figura che sicuramente dà l'idea con la sua forza di volontà, con l'umiltà e con l'entusiasmo di quello che sono le caratteristiche dei volontari». Tre Cime di Lavaredo con la racchetta d’oro di Sinner nei cancelli del paradiso ANDREA BATTAGLINI 12 Settembre 2024 ll programma Team26 è aperto a tutti, dall’Italia e dall'estero, e i candidati possono inoltre offrire la loro disponibilità anche per una serie di attività che verranno svolte prima dei Giochi Invernali, a cominciare dai test event del 2025. Gli unici requisiti saranno l’aver compiuto 18 anni entro il 1° novembre 2025, conoscere l’italiano o l’inglese, partecipare agli eventi di selezione e formazione, e garantire una disponibilità minima di almeno 9 giorni non consecutivi durante i Giochi."
        },
        {
            "Title": "Il coenzima Q10 può rendere il tumore al seno meno aggressivo?",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/saluteseno/2024/09/20/news/coenzima_q10_tumore_seno-423511603/",
            "Content": "Lo conosciamo come ingrediente dei prodotti che promettono di farci apparire più giovani, il famoso coenzima Q10. Ma oggi di questa molecola si parla in un ambito completamente diverso: quello della ricerca sul tumore al seno, grazie a uno studio italiano sostenuto da Fondazione Airc e appena pubblicato su Nature Communications. Secondo i dati raccolti da un gruppo di scienziati dell’Università di Padova, infatti, proprio la mancanza nelle cellule del coenzima Q10 può accelerare lo sviluppo del tumore e favorire la sua diffusione in altri organi. La sua somministrazione, al contrario, ha mostrato di poter ridurre il rischio di progressione in topi di laboratorio: in particolare di inibire le metastasi ai polmoni in caso di cancro al seno “triplo negativo”, un sottotipo che troviamo in circa il 15% dei pazienti e che ha meno possibilità terapeutiche rispetto agli altri, più comuni. L'allattamento dopo la diagnosi non aumenta i rischi per la mamma di Tiziana Moriconi 13 Settembre 2024 Da dove è partita la ricerca “Da oltre 50 anni il coenzima Q10 viene utilizzato come fattore anti-invecchiamento per il suo potere antiossidante, ma non era noto come venisse sintetizzato dalle cellule nel nostro corpo - spiega a Salute Seno Massimo Santoro, professore di Biologia Cellulare presso il Dipartimento di Biologia dell’Università di Padova, a capo di un gruppo di ricerca sui meccanismi metabolici e cellulari, e ricercatore del Veneto Institute of Molecular Medicine (VIMM) - Circa 10 anni fa, con il mio gruppo abbiamo scoperto l’enzima Ubiad1: l’unico produttore del Coenzima Q10 nelle nostre cellule che, semplificando, viene sintetizzato nel complesso del Golgi a partire da due precursori: gli isoprenoidi e la tirosina”. In questo nuovo studio, Santoro e colleghi si sono concentrati sull’azione del CoQ10 nelle cellule tumorali, un ambito in cui le conoscenze sono ancora scarse. “Abbiamo voluto indagarlo perché il CoQ10 viene utilizzato oggi in modo massivo, non solo nelle creme: viene infatti assunto per bocca attraverso capsule, ed è prescritto a chi prende statine per il colesterolo, che abbassano i livelli di CoQ10”. Screening del tumore al seno, un “falso allarme” allontana le donne di Tiziana Moriconi 06 Settembre 2024 Il Coenzima Q10 e il tumore al seno triplo negativo Dal momento che il laboratorio si occupa - tra le altre cose - di tumore al seno, il passo successivo è venuto naturale: i ricercatori hanno analizzato campioni di carcinoma mammario - di tutti i sottotipi e in ogni stadio - provenienti da 2.200 pazienti, rilevando che nei tumori triplo negativi i livelli di CoQ10 erano più bassi rispetto agli altri. A questo punto, dall’essere umano sono passati ai modelli animali: in topi con tumori al seno triplo negativi hanno “disattivato” il gene che codifica per l’enzima Ubiad1, inibendo quindi la formazione del Coenzima Q10. “Abbiamo così osservato che in questi animali il tumore si sviluppa più velocemente”, continua Santoro. Al contrario, attivando il gene o somministrando direttamente il CoQ10, si limita l’aggressività dei tumori e si inibisce, in particolare, la formazione di metastasi ai polmoni. Come step successivo, gli scienziati sono passati a studiare le cellule in vitro per comprendere i meccanismi più fini che sottostanno a quanto osservato: “Abbiamo scoperto che il CoQ10, andando a inserirsi nella membrana plasmatica, la rende molto rigida e questo, a sua volta, rende le cellule tumorali più sensibili a essere stressate ed eliminate dai meccanismi presenti nel microambiente tumorale”. Tumore al seno, la mutazione Jolie in Italia già 3000 anni fa di Tiziana Moriconi 12 Luglio 2024 I prossimi passi Questi risultati pongono le basi per studi più approfonditi per un eventuale, futuro utilizzo del Coenzima Q10 nella prevenzione dello sviluppo di questo tipo di tumore. Tante domande, però, restano aperte. “Non sappiamo ancora, per esempio, perché il CoQ10 inibisca in modo specifico le metastasi polmonari, e non quelle dirette ad altri organi. C’è ancora molto lavoro da fare”, sottolinea Santoro. Attualmente, il suo team sta indagando l’impatto del CoQ10 anche nel melanoma e sta mettendo a punto nuove formulazioni per rendere la molecola più assimilabile a livello dell’intestino. Insomma, serviranno altri studi - preclinici e clinici - prima di poter dire qualsiasi cosa. Di certo è inutile, nell’attesa, correre a comprare creme anti-age o integratori di CoQ10 con l'obiettivo di prevenire il tumore al seno. Argomenti tumori seno medicina e ricerca Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche L'allattamento dopo la diagnosi non aumenta i rischi per la mamma Screening del tumore al seno, un “falso allarme” allontana le donne Cancro al seno, si conferma l’efficacia della terapia mirata per prevenire le recidive Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "L'allattamento dopo la diagnosi non aumenta i rischi per la mamma",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/saluteseno/2024/09/13/news/tumore_seno_gravidanza_allattamento-423495229/",
            "Content": "Avere un figlio dopo un tumore al seno è sicuro, e ora sappiamo che lo è anche allattarlo. Fino ad oggi non avevamo dati per affermarlo, mentre ora ben due studi, entrambi a guida italiana, rispondono ad uno dei dubbi più grandi delle giovani donne che affrontano il cancro della mammella. E degli oncologi che le hanno in cura. Entrambe le ricerche saranno presentate in questi giorni nel dettaglio al congresso annuale della Società europea di oncologia, che si apre venerdì a Barcellona. In un caso sono state considerate le pazienti con un tumore sensibile agli ormoni (il più frequente in assoluto), nell’altro le pazienti con una mutazione ereditaria nei geni Brca. Ebbene, i risultati mostrano che non vi è alcun aumento di recidive nelle donne che dopo il tumore hanno un figlio e lo allattano, indipendente dalla mutazione, dimostrando per la prima volta che l’allattamento al seno è una possibilità sicura per le pazienti che desiderano farlo. Diventare mamma dopo un tumore al seno: uno studio rassicura di Tiziana Moriconi 22 Dicembre 2023 I dubbi sulla sicurezza e i risultati dello studio Positive Gravidanza e allattamento modificano i livelli ormonali: da qui il dubbio sulla sicurezza per le pazienti, dal momento che quello al seno è un tumore di “natura ormonale” (o, per dirla con i medici, è ormono-responsivo). Era quindi legittimo il timore, per esempio, che l’aumento dei livelli di prolattina, un ormone che agisce proprio sulla mammella, potesse peggiorare la prognosi. “I dati che presenterò all’Esmo sono quelli dello studio Positive - spiega a Salute Seno Fedro Peccatori, direttore dell'Unità Fertilità e Procreazione in Oncologia presso lo Ieo di Milano - Già lo scorso anno, questo studio aveva dimostrato che le donne con tumore ormono-sensibile possono sospendere temporaneamente la terapia ormonale per cercare una gravidanza senza che questo peggiori la loro prognosi rispetto a chi segue il protocollo standard (di 5 o 10 anni consecutivi, ndr.). Uno degli obiettivi secondari dello studio era indagare la modalità di allattamento e l’eventuale impatto sul rischio di recidive e sulla prognosi in generale”. I risultati dello studio Delle 518 donne arruolate nello studio Positive, 317 hanno avuto almeno un bambino (nella maggior parte dei casi con gravidanze spontanee) e 196 (il 62%) lo hanno allattato al seno. Ebbene, a distanza di oltre 2 anni dalla nascita, la percentuale di recidive o nuovi tumori al seno risulta comparabile con quella delle donne che hanno avuto un figlio dopo il cancro al seno e non lo hanno allattato (3,6% e 3,1%, rispettivamente). “Questi risultati sono molto importanti, perché sdoganano dal punto di vista scientifico, per la prima volta, la possibilità dell’allattamento. L’unico limite è che il periodo di osservazione è ancora relativamente breve, ma stiamo continuando a raccogliere dati e il prossimo anno sarà fatta un’ulteriore analisi”. Tumore al seno con “mutazioni Jolie’: la gravidanza è sicura per mamma e bambino di Tiziana Moriconi 18 Dicembre 2023 Le mamme con mutazioni Brca Il secondo studio che sarà presentato all’Esmo, condotto su circa 5 mila pazienti Brca-mutate (con le cosiddette “mutazioni Jolie”), ha un periodo di osservazione più lungo e i suoi risultati vanno nella stessa direzione. Oltre 470 pazienti hanno portato a termine una gravidanza, e di queste quasi una su 4 ha allattato al seno (circa la metà non ha potuto allattare per l’asportazione di entrambe le mammelle, eseguita per ridurre il rischio di tumori futuri, molto elevato in queste donne). A distanza di 7 anni in media dal parto non c'è stata alcuna differenza nel numero di recidive o di nuovi tumori al seno nelle donne che hanno allattato rispetto alle altre, né sono emerse differenze nella sopravvivenza libera da malattia o nella sopravvivenza globale. “Il nostro studio fornisce la prima evidenza sulla sicurezza dell'allattamento al seno dopo un tumore al seno in giovani donne portatrici di una mutazione Brca germinale - ha commentato Eva Blondeaux, prima autrice dello studio e oncologa presso l’Irccs Ospedale Policlinico San Martino di Genova - Spero che queste nuove scoperte migliorino il counseling di queste pazienti”. Tumore al seno, interrompere le cure per tentare la gravidanza è possibile. Ecco in quali casi di Erica Manna 13 Gennaio 2023 Basta vecchi diktat Per Peccatori è ora di rinunciare a vecchi diktat legati soprattutto a una medicina difensiva, condividendo con le pazienti le informazioni e il margine di incertezza che ogni studio, anche il più rigoroso, lascia inevitabilmente, per dare a queste donne la stessa possibilità di scelta di tutte le altre: “I medici erano preoccupati delle gravidanze, e abbiamo dimostrato che nel breve termine sono sicure. Ora - conclude - con queste nuove informazioni possiamo sfatare un altro mito e normalizzare il rapporto tra mamme e bambini, compreso l’allattamento al seno”. Argomenti tumori Esmo2024 seno gravidanza Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Cancro al seno, si conferma l’efficacia della terapia mirata per prevenire le recidive Il coenzima Q10 può rendere il tumore al seno meno aggressivo? Cancro: \"Possiamo curarlo. Ora dobbiamo scoprire come prevenirlo. Con la scienza\" Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Confindustria, Meloni sul green deal europeo: cosa ha detto",
            "Source": "La Stampa",
            "Date": "2024-09-20",
            "Link": "https://www.lastampa.it/economia/2024/09/18/news/confindustria_meloni_green_deal-14643597/",
            "Content": "(lapresse) «Sono d'accordo con Orsini, lo ringrazio per essere stato molto chiaro su questo, sui risultati disastrosi frutto di un approccio ideologico del green deal europeo: decarbonizzazione al prezzo di deindustrializzazione, ha detto, è una debacle, ed è così». Così la presidente del Consiglio Giorgia Meloni all'assemblea di Confindustria confermando «l'impegno per correggere queste scelte». «Lo vogliamo dire che è non intelligentissima come strategia? E lo diciamo perché siamo amici dell'Europa e vogliamo difendere la capacità industriale europea. Le persone amiche dell'Europa devono avere il coraggio di dire le cose che non funzionano». Perché il Green deal ora rischia davvero Fabrizio Goria 08 Giugno 2024 D’accordo anche il ministro delle Imprese e del Made in Italy, Adolfo Urso, che al termine dell'assemblea di Confindustria aggiunge: «C'è piena condivisione tra la premier Meloni e Orsini, cioè tra il governo e il sistema delle imprese, sia sugli obiettivi da realizzare sia sulla strada da percorrere. Ad esempio sulla politica industriale in Europa, che necessita una profonda revisione, a cominciare dal Green Deal», spiega Urso. «Credo - aggiunge - che si possa riscontrare una piena condivisione tra quello che ha detto Orsini e quello che ha annunciato il premier Meloni, a cominciare appunto dalla politica industriale europea che deve essere assertiva, con investimenti significativi anche in risorse comuni sul sistema imprenditoriale e con una revisione drastica del Green Deal che si è dimostrato un incubo per le imprese e i lavoratori europei». «Questa piena condivisione tra il sistema delle imprese e il governo italiano - ha proseguito il ministro - può contribuire a far cambiare rotta finalmente alla nostra Europa affinché sia più attenta al valore dei propri cittadini, delle proprie imprese e dei propri lavoratori», ha concluso Urso."
        },
        {
            "Title": "Elezioni Usa, Musk indagato dai servizi segreti dopo il post su Biden-Harris",
            "Source": "La Stampa",
            "Date": "2024-09-20",
            "Link": "https://www.lastampa.it/esteri/2024/09/20/news/elezioni_usa_servizi_segreti_indagano_musk_dopo_post_biden_harris-14648392/",
            "Content": "(reuters) Il Secret service sta indagando sul post di Elon Musk su X, poi rimosso, che si chiedeva, dopo il nuovo attentato a Trump, perché «nessuno sta cercando di assassinare Biden o Harris». Lo rivela Bloomberg secondo cui il Secret service sta cercando di determinare se una persona rappresenta una minaccia imminente per uno dei suoi protetti. Minacciare il presidente o il vicepresidente Usa è un reato che può comportare una multa o fino a cinque anni di prigione. Secondo Nate Herring, portavoce del Secret service, «come prassi, non commentiamo tali questioni ma possiamo dire che indaghiamo su tutte le minacce relative ai nostri protetti». Elon Musk: “Faccio uso di ketamina”. L’intervista a ruota libera viene cancellata da X 18 Marzo 2024 Trump lancia Musk per tagliare gli sprechi: “Dazi sull’import per un made in Usa forte” dal nostro corrispondente alberto simoni 05 Settembre 2024 Che la battaglia di Musk per sostenere Trump si svolgesse da subito senza risparmiare i colpi bassi, si era capito fin dall’inizio. Sul social di Musk era comparsa la foto falsa del bacio tra la vicepresidente e candidata Kamala Harris e il candidato ed ex presidente Trump. Una fake news violenta e fortemente impattante. Da ricordare anche i numerosi profili falsi, con foto rubate a belle e giovani influencer europee, scoperti da una inchiesta della BBC, che sostenevano Trump e la sua filosofia Maga (Make America Great Again) e che erano stati immediatamente rimossi dal social, quando la BBC aveva richiesto informazioni. Un modus operandi che si accoda perfettamente a quello del candidato presidente Trump, che solo per ricordare il dibattito televisivo con Kamala Harris ha continuato a dire bugie, come quella degli immigrati che mangiano i gatti, una su tutte, poi smentite facilmente anche già durante il fact checking in diretta tv."
        },
        {
            "Title": "Oltre il pancreas, risultati incoraggianti per i tumori neuroendocrini gravi",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/oncoline/2024/09/19/news/oltre_il_pancreas_risultati_incoraggianti_per_i_tumori_neuroendocrini_gravi_cabozantinib-423509987/",
            "Content": "Nei pazienti con tumori neuroendocrini pancreatici ed extra pancreatici (NETs) in fase avanzata, la somministrazione di cabozantinib porta a una riduzione del rischio che la malattia progredisca rispetto a quanto succede se non si somministrano principi attivi: la riduzione rispettivamente del 77% nei tumori che colpiscono il pancreas e del 62% in quelli che colpiscono altre sedi. Lo dimostrano i dati dello studio Cabinet presentati durante il congresso Esmo e contemporaneamente pubblicati su New England Journal of Medicine. Poche opzioni Ci sono limitate opzioni terapeutiche approvate per i Net avanzati, a seconda della sede primaria della malattia, e nessuna terapia approvata per i Net polmonari in progressione dopo una precedente terapia sistemica. “I pazienti con tumori neuroendocrini affrontano molte difficoltà, dalla certezza di una diagnosi in tempi brevi alla disponibilità di opzioni terapeutiche ottimali che soddisfino le necessità di un numero sempre maggiore di persone con questo tumore”, afferma Teodora Kolarova, Executive Director, International Neuroendocrine Cancer Alliance. “Questi ultimi dati confermano la possibilità di continui progressi scientifici nei tumori neuroendocrini, offrendo il potenziale per nuove terapie in grado di influenzare significativamente la vita quotidiana di questi pazienti che si trovano ad affrontare una diagnosi complessa che cambia la vita”. Tumori neuro-endocrini, la terapia si decide in gruppo di Dario Rubino 25 Luglio 2023 Diagnosi tardiva Si stima che il numero delle nuove diagnosi di Net sia in aumento a causa della maggiore conoscenza scientifica e dei migliori metodi di diagnosi. Tuttavia, nonostante la miglior comprensione della malattia, la natura non specifica dei sintomi di questi tumori spesso porta i pazienti a essere visitati da molteplici specialisti e a effettuare vari tipi di esami prima di raggiungere una diagnosi accurata. Ecco perché circa un terzo delle persone impiega almeno cinque anni a ricevere la diagnosi di Net, aumentando così le probabilità di scoprire la malattia quando ormai è già in fase avanzata. La maggior parte dei Net non dà sintomi evidenti e può svilupparsi in qualsiasi parte del corpo. Le opzioni terapeutiche al momento della progressione di malattia sono spesso limitate e dipendono dalla sede primaria del tumore, causando difficoltà nell’identificazione del percorso terapeutico ottimale specifico per la condizione del paziente. Tumori neuroendocrini, risultati positivi per la terapia con i radiofarmaci di Dario Rubino 25 Gennaio 2024 Le caratteristiche dei Net Si tratta di tumori relativamente rari che si sviluppano dalle cellule del sistema neuroendocrino e che pertanto possono insorgere in diverse sedi del corpo. I siti più comuni includono il tratto gastrointestinale, i polmoni e il pancreas. La loro crescita è lenta e nella maggior parte dei casi sono necessari anni prima che la malattia si sviluppi. Il tasso di sopravvivenza a cinque anni dipende dal sito primario della malattia: per i Net gastrointestinali e polmonari avanzati, in cui il cancro si è diffuso in parti distanti del corpo, i tassi di sopravvivenza a cinque anni sono rispettivamente del 68% e del 55%. Per le persone con diagnosi di pNET avanzato, tuttavia, la prognosi è sfavorevole, con un tasso di sopravvivenza a cinque anni del 23%. Argomenti tumori Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Tumore dell’ovaio, garantire a tutte le donne l’accesso alle cure innovative “Saving Time”, concerti all’alba per raccontare la ricerca in oncoematologia Cellulari, un nuovo rapporto dell’Oms conferma che le onde radio non causano tumori Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Psoriasi, Aifa approva rimborsabilità per nuova terapia orale",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/frontiere/2024/09/19/news/psoriasi_aifa_approva_rimborsabilita_per_nuova_terapia_orale-423508067/",
            "Content": "L’arrivo precoce dell’autunno non piace a nessuno e men che mai a chi soffre di psoriasi che, invece, beneficia del sole estivo che regala un po’ di sollievo alla pelle. Ma almeno i tanti pazienti che soffrono di psoriasi da moderata a grave possono contare su una buona notizia: l’Aifa, infatti, ha approvato la rimborsabilità di una nuova terapia orale che ha un meccanismo d’azione innovativo e selettivo che permette di raggiungere livelli di efficacia e sicurezza duraturi nel tempo. I ‘capricci’ del sistema immunitario sulla pelle Oltre un milione e mezzo di persone solo in Italia sono colpite da psoriasi e di questi pazienti 500 mila presentano la forma da moderata a severa. “Si tratta di una patologia infiammatoria della pelle che presenta un andamento cronico e recidivante”, sottolinea Antonio Costanzo, ordinario di Dermatologia e Direttore dell’UOC di Dermatologia presso IRCCS Istituto Clinico Humanitas Rozzano, Milano. “Si manifesta soprattutto con placche arrossate e squamose in genere distribuite in maniera simmetrica su gomiti, ginocchia, mani, piedi, cuoio capelluto e anche orecchie. E’ causata da un’anomala attivazione del sistema immunitario che si traduce in un’infiammazione cutanea, eccessiva proliferazione delle cellule dell’epidermide e nella formazione di nuovi vasi sanguigni nel derma”. Psoriasi, anche la pelle soffre per l’inquinamento. Al via screening gratuiti di Irma D'Aria 09 Settembre 2024 La nuova terapia orale “Le attuali cure disponibili possono ridurre i sintomi e le manifestazioni più evidenti ma non siamo ancora in grado di eradicare completamente la malattia”, risponde Costanzo. Ora, però, l’Agenzia Italiana del Farmaco (Aifa) ha approvato la rimborsabilità di deucravacitinib per il trattamento della psoriasi a placche da moderata a severa. Da oggi i pazienti che falliscono la terapia convenzionale possono usufruire di un nuovo trattamento. La decisione dell’Aifa fa seguito a quella analoga del 2023 dell’Agenzia Europea per i Medicinali. Deucravacitinib è un farmaco first-in-class inibitore orale della tirosin-chinasi 2 (TYK2) ed è il primo di una nuova classe di “piccole molecole”. Agisce selettivamente sul TYK2, inibendo la segnalazione dell’interleuchina-23 (IL-23), dell’interleuchina-12 (IL-12) e degli interferoni (IFN) di tipo I. Queste ultime sono delle citochine che hanno un ruolo importante nella patogenesi della psoriasi e di altre malattie immunomediate. Psoriasi, la terapia orale mirata conferma l’efficacia a lungo termine di Dario Rubino 22 Maggio 2024 Come agisce il nuovo farmaco I pazienti con psoriasi da moderata a severa presentano dei bisogni insoddisfatti. “La malattia necessita di un trattamento che sia efficace, rapido e sicuro e che consenta un controllo a lungo termine della psoriasi”, ribadisce Maria Concetta Fargnoli, ordinario di Dermatologia e Venereologia presso l’Università dell’Aquila e Responsabile Uoc Dermatologia Generale ed Oncologica DU presso l’Ospedale S. Salvatore. “La nuova terapia risponde a queste esigenze anche grazie al suo meccanismo d’azione a largo spettro. Infatti, non svolge un’inibizione selettiva su un’unica molecola ma può modulare contemporaneamente più citochine coinvolte nella patogenesi della malattia. Inoltre, è un trattamento ‘maneggevole’ grazie alla somministrazione orale da effettuarsi una sola volta al giorno. Non presenta interazioni farmacologiche, non richiede aggiustamenti della dose e può essere assunto con o senza cibo”. Psoriasi cutanea e artrite psoriasica: cosa c’è da sapere di Dario Rubino 27 Novembre 2023 Gli studi clinici Per arrivare al via libera dell’Aifa è stato condotto il programma di studi clinici di fase 3 Poetyk Pso-1, Pso-2 e l’estensione a lungo termine (Poetyk pso-lte). La terapia orale ha dimostrato una risposta duratura nel tempo mantenendo e migliorando l’efficacia di molteplici indicatori della psoriasi. Gli ultimi dati presentati allo Spring Symposium 2024 dell’European Academy of Dermatology and Venereology hanno mostrato tassi di risposta Pasi 75 mantenuti fino a 4 anni in pazienti trattati continuativamente con deucravacitinib (POETYK PSO­LTE). Il valore clinico di questo nuovo farmaco orale è stato dimostrato anche nelle aree più difficili da trattare come il cuoio capelluto, dove è risultato significativamente più efficace rispetto a placebo e apremilast. Più praticità per i pazienti Quello che piace molto a medici e pazienti è anche il fatto che si tratta di una terapia orale. “Deucravacitinib in quanto terapia orale ottimizza la gestione della patologia e semplifica il percorso di cura del paziente”, afferma Valeria Corazza, presidente Apiafco-Associazione Psoriasici Italiani Amici Fondazione Corazza. “La psoriasi, come molte altre malattie dermatologiche, presenta un forte impatto sulla vita quotidiana in quanto i sintomi sono molto visibili e provocano un forte senso di vergogna e frustrazione. Anche se non è infettiva né contagiosa la persona colpita tende a limitare i contatti sociali a causa dell’imbarazzo che genera. E’ poi spesso associata ad altre malattie o condizioni come l’obesità, il diabete, la sindrome metabolica, l’artrite psoriasica o la depressione. Non deve essere sottovalutata e ben vengano tutte le innovazioni terapeutiche in grado di normalizzare il decorso della patologia”. Argomenti dermatologia Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Psoriasi, anche la pelle soffre per l’inquinamento. Al via screening gratuiti Melanoma, con l’immunoterapia la metà dei pazienti è vivo a dieci anni Alopecia areata: un farmaco può bloccare e invertire il disturbo Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Caso dossieraggio: il Copasir ascolterà Crosetto, Mantovano e Caravelli",
            "Source": "La Stampa",
            "Date": "2024-09-20",
            "Link": "https://www.lastampa.it/politica/2024/09/19/news/dossieraggio_crosetto_copasir-14647316/",
            "Content": "Il ministro della Difesa Guido Crosetto (ansa) Lo chiede da un anno e sarà a breve accontentato il ministro della Difesa, Guido Crosetto. Nei prossimi giorni verrà ascoltato dal Copasir sulla vicenda dei dossieraggi e dei rapporti con l'Aise. A confermarlo il presidente del Comitato, Lorenzo Guerini. «Il Copasir - ha fatto sapere Guerini - sta facendo il proprio lavoro, esamina le carte e ha già fatto un primo ciclo di audizioni all'inizio della questione, sia con il procuratore nazionale antimafia, Giovanni Melillo, sia con il procuratore di Perugia, Raffaele Cantone, sia con il sottosegretario Alfredo Mantovano. Sulla base delle carte faremo un ciclo di audizioni nel quale ci sarà anche il ministro Crosetto che ha già dato la sua disponibilità. È una questione di definizione di agende, sarà nei prossimi giorni». Lo scorso anno, quando è uscito fuori il caso Striano e delle migliaia di accessi alla banca dati della Dna e non solo, in seguito ad una denuncia proprio del titolare della Difesa che riferì di notizie riservate sul suo conto finite sui giornali, il Comitato non ha ritenuto di convocare Crosetto. Servizi segreti, lo sfogo di Crosetto: “Se Meloni non mi vuole, lascio” francesco grignetti 18 Settembre 2024 Mantovano aveva comunicato all'organismo che l'intelligence non era coinvolta. Ma il verbale di un secondo colloquio tra il ministro e Cantone, risalente allo scorso gennaio e pubblicato dal Fatto, ha convinto il Copasir a tornare sul caso. Crosetto ha infatti riferito a Cantone di avere rapporti «non particolarmente buoni con l'Aise», cui aveva contestato «in più di un'occasione mancate informazioni che avrebbero potuto anche creare problemi alla sicurezza nazionale». Ecco quindi l'intenzione di vederci più chiaro con nuove audizioni che, oltre al ministro, potrebbero coinvolgere nuovamente Mantovano ed anche il direttore dell'Aise, Gianni Caravelli. Contattato anche il procuratore di Perugia per avere copia del verbale che era stato consegnato alla commissione Antimafia. Tensioni governo-intelligence. Carta risponde alle accuse: “Non sono io la mela marcia” Francesco Grignetti 16 Settembre 2024 «Chiediamo al ministro e alla premier chiarezza sull'intera vicenda. Perché gli apparati di sicurezza non possono essere mantenuti sotto tensione istituzionale, né tantomeno usati per giochi di sponda», ha detto il senatore e membro del Copasir, Enrico Borghi. Mentre i parlamentari dem della commissione Antimafia hanno sollecitato ieri l'intervento in Aula della premier per dissipare le ombre. Crosetto, da parte sua, è pronto a dare la sua versione. «Sono - ha assicurato - ben lieto di dire tutto ciò che ho riferito a Cantone al Copasir, ovvero in una sede vincolata al segreto, dove si scoprirà che non c'è, né ci sarà, mai nulla su cui poter fare speculazione politica o inventare contrasti nel Governo, ma solo circostanze serie e circostanziate che ogni cittadino ha il dovere di denunciare». Nei giorni scorsi l'Autorità delegata alla sicurezza della Repubblica, Mantovano, aveva espresso «piena fiducia» in Caravelli e nell'Aise. E martedì il Consiglio dei ministri ha nominato prefetto il generale, proprio per rafforzare il concetto. Col pieno consenso del ministro della Difesa."
        },
        {
            "Title": "Terapie avanzate, come garantire accesso e sostenibilità?",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/labrevolution/2024/09/19/news/terapie_avanzate_terapia_genica_car-t_retreat-423509502/",
            "Content": "A due anni dal suo lancio, retreAT, il progetto per facilitare l’accesso alle terapie avanzate a tutti i pazienti che ne abbiano bisogno in Italia, ha prodotto i suoi primi risultati. Sono quelli emersi dai diversi tavoli tematici portati avanti nel corso dello scorso anno, e racchiusi nel volume ??“retreAT Proposal Essay - A Strategic Framework Document”: un insieme di proposte per rendere l’Italia un luogo attrattivo per gli studi clinici, per semplificare la produzione di queste terapie, e soprattutto per rendere più accessibile il loro utilizzo su tutto il territorio nazionale. A illustrare le difficoltà e proporre possibili soluzioni per superarle sono stati gli esperti a capo dei diversi tavoli tematici, intervenuti durante l’evento “La visione italiana sulle Terapie Avanzate”, promosso da Osservatorio Terapie Avanzate (Ota), ideatore del progetto retreAT. Perché è chiaro, come ripetuto in maniera più o meno esplicita dai diversi esperti che partecipano al progetto, che non siamo ancora pronti a mantenere la promessa della rivoluzione delle terapie avanzate. Parte \"retreAT\", il progetto per portare al paziente le terapie avanzate di Anna Lisa Bonfanceschi 09 Novembre 2022 Terapie avanzate, un mercato in continua crescita Nate nell’ambito delle malattie rare, ormai le terapie avanzate si apprestano infatti a conquistare tutte le aree cliniche, ha ricordato Giulio Pompilio, Presidente del Comitato Scientifico di Ota e Direttore Scientifico IRCCS Centro Cardiologico Monzino di Milano: “Il mercato delle terapie avanzate ha un tasso di crescita elevatissimo, gli sviluppatori pubblici e privati sono tantissimi, anche se sono pochi quelli in Italia rispetto allo scenario globale”. Capire dove ci troviamo e analizzare gli ostacoli propri del nostro paese è il primo passo per capire come muoversi per sviluppare e gestire queste terapie, concordano gli esperti. Soprattutto considerando che da qui al 2030, secondo alcune previsioni, potrebbero arrivano una cinquantina di terapie che utilizzano cellule e tessuti o modificano i geni. Una cabina di regia per le terapie avanzate Lo scenario però che le aspetta, ad oggi, non è dei più propizi, almeno in Italia. Diversi i nodi da sciogliere: mancano percorsi uniformi di accreditamento dei centri per l’erogazione, una presa in carico multidisciplinare dei pazienti, unità dedicate alle terapie avanzate, ha ricordato Marika Pane, professore associato di Neuropsichiatria infantile all’Università Cattolica del Sacro Cuore di Roma e Direttore Clinico del Centro Nemo, Area Pediatrica della Fondazione Policlinico Universitario Gemelli Irccs di Roma, a capo del tavolo di lavoro sulla presa in carico dei pazienti. Risolvere tutto questo non è semplice, ma Pane ha illustrato qualche possibile soluzione: “È necessario istituire una cabina di regia a livello nazionale sulle Terapie Avanzate a competenze multiple, integrata dalle associazioni di pazienti e dalle professionalità dedicate, con il compito di individuare dei criteri minimi indispensabili e indissolubili che ogni centro deve avere per poter essere accreditato a livello strutturale, organizzativo e tecnologico; occuparsi del tema della formazione, cruciale per rendere uniforme la presa in carico dei pazienti sul territorio nazionale; determinare un Drg (Diagnosis Related Groups - Raggruppamenti omogenei di diagnosi) specifico”. Malattie rare, come abbattere i costi per le terapie avanzate di Anna Lisa Bonfranceschi 20 Ottobre 2022 I nodi della ricerca clinica e l’utilizzo dei dati di real world L’accesso dei pazienti a queste terapie, sebbene fine ultimo del progetto retreAT, è però solo l’ultimo step di una lunghissima catena di sviluppo, che conta anelli mancanti anche a monte. Concetta Quintarelli, Responsabile dell’Unità di Terapia Genica dei Tumori, Ospedale Pediatrico Bambino Gesù e membro del comitato per le terapie avanzare dell’Ema, a capo del tavolo sulla ricerca clinica, ha ricordato infatti diversi problemi che ancora esistono sul piano delle sperimentazioni. Malgrado l’expertise italiana nel campo delle terapie avanzate - qui sono nate terapie come Strimvelis e Holoclar, hanno ricordato per esempio gli esperti - non sono attive molte sperimentazioni sulle terapie avanzate nel nostro paese. Un problema secondo Quintarelli in parte imputabile anche alle criticità sulle tempistiche, sia quelle delle valutazioni dei dossier per le sperimentazioni cliniche da parte di agenzie regolatorie e comitati etici, sia quelle per la firma dei contratti da parte dei centri, a volte lunghissimi. L’esperta ha anche ricordato alcune criticità su registri e studi di Real World Evidence (Rwe), tema affrontato più volte durante le riunioni del progetto retreAT. In particolare per Quintarelli sarebbe importante prevedere delle formule che consentano di ottimizzare l’utilizzo dei dati estraibili dai registri, come quelli dell’Agenzia italiana del farmaco. Non sempre, per esempio, i moduli di consenso informato contengono riferimenti al consenso per utilizzo nel lungo termine, e questo limita l’utilizzo dei dati stessi. Staminali: quali terapie sono disponibili in Italia? di Simone Valesini 12 Gennaio 2024 Rendere più semplice la produzione Un altro dei punti su cui gli esperti di retreAT si sono focalizzati, e che sarà al centro delle prossime discussioni del progetto, è quello della produzione delle terapie avanzate. La manifattura, ha ricordato Maria Luisa Nolli, Membro del Board di Federchimica Assobiotec ed Europabio, è l’anello di congiunzione tra i laboratori e il letto del paziente: uno step cruciale per garantire sicurezza ed efficacia delle terapie, ma anche un passaggio particolarmente delicato quando si parla di farmaci vivi, che prevedono l’uso di cellule e tessuti. L’ideale, spiega Nolli, sarebbe ambire a sviluppare processi produttivi semplici, possibilmente automatizzati, flessibili, e che consentano un contenimento dei costi. Ma importante, ha aggiunto, sarebbe anche creare un ‘ecosistema che metta in rete le realtà accademiche con quelle aziendali, per far nascere nuove opportunità e rendere l’Italia protagonista nel settore delle terapie avanzate. Argomenti medicina e ricerca terapia genica sanità malattie rare Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Amiloidosi, cos’è la malattia di Oliviero Toscani, i sintomi e le possibili terapie Invecchiamento accelerato, una speranza dall’editing genetico Malattia rara della retina, per la prima volta al mondo l’intervento con terapia genica Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Tumore del polmone, verso una nuova possibilità di cura",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/19/news/tumore_polmone_mutazioni_egfr_terapie_amivantamab-423508560/",
            "Content": "“Test, test, test”. Dal congresso annuale della Società europea di oncologia (Esmo) di Barcellona, il messaggio di Sanjay Popat, oncologo e ricercatore presso la Royal Marsden NHS Foundation Trust e l’Institute of Cancer Research di Londra, non può essere più chiaro: fare analisi molecolari su tutti i tumori del polmone per sapere se sono presenti delle mutazioni. E quando insorgono delle resistenze ai trattamenti, se le condizioni del paziente lo consentono, eseguire nuove biopsie e indagini per capire quali altre mutazioni e meccanismi via siano alla base. In Italia i pazienti colpiti da tumore aspettano 14 mesi per i farmaci innovativi di Irma D'Aria 13 Settembre 2024 Il tumore del polmone non è una sola malattia Che il cancro del polmone non sia una sola malattia ma molte malattie diverse è ormai cosa nota, tanto che questo tumore rappresenta un paradigma dell’oncologia di precisione da oltre 10 anni. Da Barcellona e da San Diego, dove pochi giorni fa si è chiusa la World Conference on Lung Cancer, arrivano ora nuovi dati che aiuteranno a personalizzare sempre più la cura della forma avanzata di questa neoplasia, sia in prima linea di trattamento sia in seconda linea, quando il tumore non risponde più alla terapia standard. Ma andiamo con ordine. Fumare e svapare insieme aumenta di 4 volte il rischio di tumore al polmone di Simone Valesini 09 Agosto 2024 Le mutazioni comuni del gene Egfr “Parliamo del tumore del polmone più comune, quello non a piccole cellule, che rappresenta circa l’85% dei 44 mila casi diagnosticati ogni anno in Italia - spiega a Salute Antonio Passaro, oncologo medico della Divisione di Oncologia Toracica dell'Istituto Europeo di Oncologia di Milano - In una percentuale rilevante questi tumori presentano alterazioni genetiche che giocano un ruolo importante nello sviluppo e nella proliferazione dello stesso tumore. Queste mutazioni – diverse da quelle della linea germinale, trasmissibile all’interno dell’asse familiare – permettono l’utilizzo di farmaci mirati, ossia molecole in grado di interagire con i segnali di proliferazione tumorale. In circa il 14% dei casi di tumore del polmone non a piccole cellule le mutazioni interessano il gene Egfr, e gli studi appena presentati riguardano un farmaco, amivantamab, diretto proprio ‘contro’ le mutazioni più comuni di Egfr, che sono la delezione dell'esone 19 e la mutazione puntiforme L858R dell’esone 21”. Tumore al polmone: con lo screening la sopravvivenza si allunga di oltre 7 anni di Anna Lisa Bonfranceschi 18 Giugno 2024 Contro le resistenze Amivantamab è un anticorpo monoclonale bispecifico già approvato in Italia per un’altra mutazione di Egfr (quella dell’esone 20). La parola bispecifico, spiega ancora Passaro, significa che è in grado di legarsi a due bersagli molecolari contemporaneamente e funzionare come una sorta di minuscolo doppio interruttore che può ‘spegnere’ il segnale di proliferazione delle cellule tumorali su due livelli: sia quello che proviene dalla variante difettosa del gene Egfr, sia quello che proviene dal gene Met, che sottostà ai meccanismi di resistenza. Il fenomeno delle resistenze ai trattamenti biologici rimane infatti una questione critica per questi pazienti. Tumore al polmone, AIFA approva la rimborsabilità di amivantamab di Sara Carmignani 31 Marzo 2023 La combinazione senza chemio per la prima linea Come dicevamo, la conferma dell’efficacia di amivantamab per le mutazioni comuni di Egfr è appena arrivata da due studi, Mariposa e Mariposa-2. Partiamo dalla nuova analisi dello studio Mariposa presentata a San Diego la scorsa settimana e che riguarda la prima linea trattamento, dove attualmente è impiegato il farmaco mirato osimertinib (come monoterapia), che appartiene alla classe degli inibitori della tirosin-chinasi. Lo studio ha confrontato questo standard di cura con la combinazione di amivantamab e lazertinib (un altro inibitore della tirosin-chinasi di terza generazione che ha come bersaglio sempre il gene Egfr, con un'elevata capacità di penetrare il sistema nervoso centrale, dove il tumore può dare metastasi). Ebbene, i risultati dopo 3 anni di osservazione mostrano un importante miglioramento della sopravvivenza globale rispetto all’attuale standard di cura, con una riduzione del rischio di progressione e decesso del 23% e con una sopravvivenza libera da progressione di malattia intracranica doppia rispetto al braccio di confronto. “L’impiego di Amivantamab e lazertinib rappresenta una vera svolta terapeutica grazie al suo duplice meccanismo d'azione, e ha continuato a portare un vantaggio importante e clinicamente rilevante nel lungo termine, tanto da attestare questa combinazione chemio-free come un nuovo standard di cura per la prima linea. Nel prossimo futuro avremo quindi, verosimilmente, differenti opzioni terapeutiche che potranno essere valutate insieme al paziente”. Tumore del polmone, un anticorpo monoclonale promette di cambiare gli standard di cura di Mara Magistroni 24 Ottobre 2023 La combinazione per la seconda linea di trattamento La seconda analisi, quella appena presentata ad Esmo, riguarda invece lo studio Mariposa-2, dove amivantamab è stato somministrato in aggiunta alla chemioterapia in seconda linea, cioè dopo che la malattia ha smesso di rispondere ad osimertinib ed è progredita. Anche in questo caso si è visto un aumento significativo della sopravvivenza globale rispetto alla sola chemioterapia dopo un periodo di osservazione di oltre 18 mesi. Non solo: meno pazienti hanno interrotto il trattamento, tanto che l’aderenza è stata di ben 5 volte superiore a quella osservata con la sola chemioterapia. Ancora, i pazienti trattati con amivantamab e chemioterapia hanno avuto una riduzione del 27% del rischio di progressione sintomatica della malattia e il tempo mediano trascorso prima del trattamento successivo è stato di 12,2 mesi contro 6,6. La combinazione per la seconda linea di trattamento è stata recentemente approvata in Europa proprio sulla base dei primi risultati dello studio Mariposa-2, e questi nuovi dati ne confermano i benefici. “Si mantiene quindi il trend di positività già osservato in precedenza, e l’andamento suggerisce che l’analisi finale della sopravvivenza globale potrà essere ancora migliore - sottolinea Passaro, che è anche il principal investigator dello studio Mariposa-2 - Questi risultati mostrano che la combinazione di Amivantamab e chemioterapia a base di platino offre il nuovo punto di riferimento in termini di tasso di risposta globale e riduzione del rischio di progressione o morte”. Esmo 2024 Tumore del polmone: nuove speranze da una terapia mirata di Irma D'Aria 15 Settembre 2024 Prevenire gli effetti collaterali cutanei Notizie positive arrivano anche sul fronte della gestione degli effetti collaterali del farmaco, che ha un profilo di tossicità nuovo nel panorama del tumore del polmone. La tossicità è infatti soprattutto cutanea e si manifesta, per esempio, con rash. “È importante osservare che la percentuale di tossicità severe è molto bassa e la nostra esperienza ci ha portato a valutare che è possibile in parte prevenirla e gestirla, cominciando ad utilizzare specifici prodotti dermatologici già prima del trattamento”, dice Passaro. La gestione degli effetti cutanei è attualmente in valutazione in uno studio dedicato. Tumore al polmone, al via in Inghilterra la sperimentazione del vaccino a mRNA di Anna Lisa Bonfranceschi 23 Agosto 2024 Test molecolari garantiti in tutta Italia Conoscere il profilo molecolare del tumore, ossia le mutazioni presenti, è quindi sempre più mandatorio nel tumore del polmone non a piccole cellule avanzato, come ha ribadito con forza Sanjay Popat. In Italia questi test vengono sempre fatti? “Sì - conclude Passaro - A seconda del profilo molecolare ci sono ormai molti farmaci di elezione che possono sostituire la chemioterapia, e l’analisi molecolare è oggi garantita su tutto il territorio nazionale”. Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Il coenzima Q10 può rendere il tumore al seno meno aggressivo? Cancro al seno, si conferma l’efficacia della terapia mirata per prevenire le recidive Tumore della prostata avanzato, una nuova possibilità senza chemioterapia Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Tumore del polmone: nuove speranze da una terapia mirata",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/15/news/tumore_del_polmone_nuove_speranze_da_una_terapia_mirata-423501781/",
            "Content": "Barcellona – Quello del polmone è utumore molto pericoloso, non solo perché ha un’incidenza tra le più alte, ma anche perché rappresenta la principale causa di morte oncologica con 1.800.000 decessi ogni anno. A Barcellona, dove è in corso il Congresso della Società europea di oncologia, ci sono tanti studi e simposi su questo tipo di tumore e in particolare sulle nuove chance offerte dalla medicina di precisione soprattutto per quei pazienti che hanno alcune caratteristiche specifiche. Esmo 2024 Tumore al seno con metastasi cerebrali, con chemioterapia ‘smart’ si allunga la sopravvivenza di Irma D'Aria 14 Settembre 2024 Tumore del polmone e mutazioni genetiche In Italia nel 2023 ci sono state 44.000 nuove diagnosi di tumore del polmone, con una prevalenza maggiore negli uomini (30.000 casi) rispetto alle donne (14.000 casi). Circa l'85% dei casi diagnosticati appartiene alla categoria dei tumori non a piccole cellule, una forma che nel 60% dei casi mostra specifiche alterazioni genetiche, tra cui: Kras (25%) di cui il 12-13% è rappresentata dalla mutazione KRAS p.G12C, poi ci sono altre mutazioni come Egfr (15%), Alk (5) ed altre ad incidenza minore. Esmo 2024 Oncopedia: è online la storia della ricerca e della cura dei tumori in Europa di Irma D'Aria 14 Settembre 2024 Una nuova terapia disponibile anche in Italia E proprio per i pazienti con un tumore del polmone caratterizzato dalla mutazione Kras p.G12C, ad Esmo sono stati condivisi i risultati di una nuova terapia first in class, sotorasib, che ha recentemente ottenuto la rimborsabilità anche nel nostro paese. Dunque, una luce che si accende finalmente anche per questi pazienti che potranno beneficiare della prima terapia target per questa mutazione con una delle più alte incidenze nel tumore al polmone. Esmo 2024 Tumori ginecologici: “Il futuro è nelle terapie di combinazione per salvare le donne già nelle prime fasi di malattia” di Irma D'Aria 14 Settembre 2024 Il valore aggiunto della medicina di precisione “Sotorasib è il precursore di una nuova generazione di terapie target per i pazienti con mutazione KRAS p.G12C – commenta Silvia Novello, direttore Unità Oncologia Toracica, San Luigi di Orbassano e Ordinario di Oncologia Medica, Università degli studi, Torino. “Sotorasib riduce del 34% il rischio di progressione della malattia e raddoppia il tasso di sopravvivenza libera da progressione a 12 mesi; dati importanti in grado di dare una risposta ad un grande bisogno ancora non soddisfatto per i pazienti, finora trattati con la sola chemioterapia”. Il meccanismo d’azione Ma qual è il meccanismo d'azione di sotorasib e perché rappresenta un passo avanti nell’inibizione della mutazione Kras p.G12C? “La proteina Kras è implicata nel controllo della proliferazione cellulare, oscillando tra uno stato attivo e uno inattivo. Se mutata, rimane perennemente in uno stato attivo, determinando così la crescita delle cellule tumorali”, spiega Novello che aggiunge: “Sotorasib si lega in maniera irreversibile alla proteina mutata Kras p.G12C bloccandola nel suo stato inattivo, inibendo, quindi, la segnalazione e la sopravvivenza delle cellule tumorali, inibendo la crescita cellulare e favorendo l’apoptosi in modo selettivo nei tumori che esprimono questa mutazione”. I vantaggi di una terapia orale Oltretutto, questa nuova terapia ha il vantaggio di poter essere somministrata anche oralmente ed essere quindi ben accettata dai pazienti già esposti anche ad altre cure, magari per patologie croniche pregresse. “Rappresenta un valore aggiunto in termini di qualità di vita e in questo momento storico lo è sicuramente anche per l’organizzazione dell’attività nei Day Hospital oncologici”, aggiunge Novello. Argomenti tumori Esmo2024 Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Tumore al seno con metastasi cerebrali, con chemioterapia ‘smart’ si allunga la sopravvivenza Tumore cervice: con chemio più immunoterapia l’82% delle pazienti è viva a tre anni Oncopedia: è online la storia della ricerca e della cura dei tumori in Europa Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Boccia Sangiuliano, dalle unghiate alla finta gravidanza: le accuse",
            "Source": "La Stampa",
            "Date": "2024-09-20",
            "Link": "https://www.lastampa.it/politica/2024/09/20/news/boccia_sangiuliano_accuse-14648566/",
            "Content": "La versione di Sangiuliano. L’ex ministro della Cultura è passato al contrattacco e ha presentato in procura a Roma un esposto contro l’ex amante ed ex collaboratrice Maria Rosaria Boccia. Un documento con una ricostruzione cronologica e dettagliata della vicenda in cui si intrecciano elementi privati e questioni pubbliche. E che, sostiene l’avvocato di Sangiuliano, il legale Silverio Sica, dovrebbe dimostrare «l’assoluta correttezza» dell’operato del suo assistito. Caso Sangiuliano-Boccia Sangiuliano denuncia Boccia | Le accuse Sangiuliano indagato | L’ex ministro contrattacca Maria Rosaria Boccia: “La mia verità” | VIDEO Nell’esposto, secondo quanto riporta il quotidiano La Verità, si ripercorrerebbe il legame sentimentale. Compresa una discussione che sarebbe scoppiata nella notte tra il 16 e il 17 luglio scorso durante una trasferta a Sanremo e che spiegherebbe la ferita sulla fronte dell’ex ministro. Agli atti pare siano state anche depositate le foto che Gennaro Sangiuliano si sarebbe scattato per documentare l’accaduto. Scatti e scambi di messaggi che, secondo la difesa di Sangiuliano, dimostrerebbero non solo una turbolenta relazione sentimentale, ma anche le pressioni che Boccia, delusa dalla mancata nomina al Mic, avrebbe fatto all’ex ministro. Il ritorno in Rai di Sangiuliano agita la politica. Il no della Lega all’ipotesi TgR Federico Capurso 07 Settembre 2024 Quella notte a Sanremo, scrive Sangiuliano, «mi hai sfregiato. Se non fossi stata tu, avrei picchiato durissimo». Lei ammette di aver perso il controllo: «Mi hai letteralmente mandata fuori di testa, mi hai portata a un punto imbarazzante, mi hai fatto diventare una iena». Lui risponde: «Ho sbagliato io». Ma le ricorda di aver accettato umiliazioni che non avrebbe mai sopportato da altri. Prove d’amore, insomma. Compresa la possibilità di controllargli il cellulare, minacciandolo con l’inoculazione di un trojan. Secondo la versione di Sangiuliano, l’ex amante gli avrebbe anche preso e nascosto la fede nuziale. Maria Rosaria Boccia racconta tutta un’altra storia. Accusa l’ex ministro di essersi speso abbastanza per lei. «Ho fatto delle cose che non avrei mai fatto», scriveva via messaggio su whatsapp. E ancora. «Io adesso devo decidere e stare bene. In questo momento non posso permettermi di fare scelte sbagliate. Stammi lontano». Intervista esclusiva a Maria Rosaria Boccia: \"Vi dico tutto sul caso Sangiuliano, lui è sotto ricatto\" Ad agosto, stando all’esposto, la relazione tra i due finisce. E la donna avrebbe proposto a Sangiuliano di firmare un patto di riservatezza: lui non avrebbe più dovuto cercarla e lei non avrebbe mai rilevato la loro storia. «Non firmo, ma da me non devi temere nulla», scrive l’ex ministro. L’imprenditrice si irrita: «Questo mi offende. Parlo con il mio avvocato e se vorrai firmare ti dirò». Sangiuliano rimane inflessibile: «È inutile. Non firmo nulla». C’è poi un ulteriore e delicato passaggio: quello della presunta gravidanza. «Sei incinta?», chiede lui. Da lei arriva una risposta vaga e assicura di essere «disposta ad andare anche all’estero». Sangiuliano ribadisce: «Non farò nulla di nulla». Boccia insiste: «Allora firma». Botta e risposta con accuse reciproche e recriminazioni e promesse. «Sono arrivato al punto di non farmi problemi se tu fossi incinta di me, anzi sarei stato felicissimo», scrive l’ex ministro. L’imprenditrice, una settimana dopo, risponde: «Sarai libero di viverti questa esperienza come vorrai nel rispetto di tuo figlio». Argomenti Sangiuliano Boccia Questo è un articolo a pagamento, ma oggi te lo regaliamo."
        },
        {
            "Title": "Arresto cardiaco, il San Raffaele attiva un centro specializzato",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/ospedali-di-eccellenza/2024/09/18/news/arresto_cardiaco_il_san_raffaele_attiva_un_centro_specializzato-423507641/",
            "Content": "Ogni anno in Europa si verificano fra i 67 e i 170 casi di arresto cardiaco ogni 100 mila abitanti. In Italia si parla di circa 60 mila casi all’anno e, solo nell’area metropolitana di Milano, in media 8 persone al giorno vengono colpite da un arresto cardiaco. Questi numeri, tra l’altro, sono riferiti esclusivamente ai casi di arresto cardiaco che si verificano al di fuori degli ospedali, cioè per strada, in casa, sul posto di lavoro. Una presa in carico rapida ed efficace può fare la differenza per la sopravvivenza di questi pazienti e, proprio per questo motivo, all’interno dell’Unità di Anestesia, Rianimazione e Terapia intensiva Cardio-toraco-vascolare dell’Ospedale San Raffaele di Milano (tra le strutture di eccellenza per la cardiologia) è stato attivato un Cardiac Arrest Center, ossia un centro specializzato nell’arresto cardiaco. Consulta il database degli ospedali di eccellenza Cosa offre il centro Inserito nella rete di emergenza-urgenza dell’area metropolitana di Milano, il centro offre quotidianamente (24 ore su 24 e 7 giorni su 7) almeno 2 posti letto di terapia intensiva e un percorso dedicato che garantisce l’accesso diretto a un’unità di terapia intensiva ad alta tecnologia, con personale altamente specializzato. Ma l’attività del Cardiac Arrest Center del San Raffaele non si limita alla gestione dell’emergenza: “La nostra struttura è progettata per offrire un approccio integrato e completo, che include non solo il trattamento immediato dell’arresto cardiaco, ma anche un supporto durante l’intero percorso di recupero del paziente dal punto di vista cardiologico e neurologico”, spiega Anna Mara Scandroglio, responsabile dell’Area Unica di Terapia Intensiva Cardiologica e Cardiochirurgica dell’Ospedale San Raffaele. In questo modo i pazienti possono continuare ad essere seguiti all’interno della stessa struttura anche nel post-rianimazione, fino poi alla fase di riabilitazione e ai follow-up. Visita medico-sportiva, il 10% dei ragazzi ha anomalie dell'elettrocardiogramma di Dario Rubino 17 Settembre 2024 Cura, ma anche ricerca e sviluppo L’attività del centro si fonda su tre aspetti: cura, ma anche ricerca e sviluppo. Il personale è infatti coinvolto in progetti di ricerca mirati a comprendere meglio le cause dell’arresto cardiaco, e anche a sviluppare nuove terapie e migliorare le tecniche di rianimazione disponibili. L’obiettivo, spiegano dal Cardiac Arrest Center, è ottimizzare tutte le fasi del trattamento dell’arresto cardiaco, dalla prevenzione e riconoscimento dell’arresto cardiaco fino alla gestione post-rianimatoria, passando per la rianimazione iniziale e quella avanzata. Open Week delle malattie cardiovascolari: esami gratuiti negli ospedali a misura di donna di Anna Lisa Bonfranceschi 13 Settembre 2024 Argomenti cuore e cardiologia infarto Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Diabete, cosa succede al cuore se l’orologio che regola i battiti non funziona bene Con la telemedicina si scopre la fibrillazione atriale (e si previene l’ictus) in chi vive lontano dai centri abitati Ipertensione resistente, la pillola “quattro in uno” aiuta ad abbassare la pressione e a seguire la cura Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Cancro alle ovaie: che cos’è e che speranze ci sono",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/16/news/bianca_balti_tumore_ovaio_terzo_stadio_cos_e_che_speranze_ci_sono-423502923/",
            "Content": "Barcellona – Sorride e la sua bellezza non è sbiadita anche se le parole che scrive sul suo profilo Instagram sono di piombo perché la top model Bianca Balti, che ad appena 40 anni ha già sfilato sulle passerelle di tutto il mondo, ieri sera ha annunciato di essere stata operata di cancro dell’ovaio diagnosticato al terzo stadio. Il post tratto dal profilo Instagram di Bianca Balti (@biancabalti): \"Ho un lungo viaggio davanti a me, ma so che sconfiggerò questa cosa\" (ansa) Due anni fa, come Angelina Jolie prima di lei, Balti si era sottoposta a una doppia mastectomia preventiva dopo aver scoperto di avere la mutazione genetica Brca1, che aumenta esponenzialmente il rischio di contrarre un tumore al seno e/o alle ovaie. La notizia è diventata virale anche nei lunghi corridoi del centro congressi Fira a Barcellona dove è in corso il Congresso della Società europea di oncologia (Esmo) che riunisce i massimi esperti del settore. Che cos’è il tumore ovarico Ogni anno 300mila donne nel mondo ricevono una diagnosi di tumore ovarico. In Italia le nuove diagnosi sono 5.300 all’anno. Di queste solo il 25-30% sono di origine genetico-ereditaria. Nella popolazione generale, il rischio di sviluppare un tumore dell’ovaio è dell’1,8%. In Italia fino all’80% dei casi di tumore ovarico viene diagnosticato tardi. In caso di diagnosi tardiva la sopravvivenza a 5 anni non supera il 40%. Il tumore ovarico si può prevenire? Per il tumore ovarico non esistono ancora strumenti efficaci di screening o di diagnosi precoce come esistono per il tumore dell’utero e del seno. Proprio per questo si raccomanda di sottoporsi periodicamente a visita ginecologica ed ecografia transvaginale. Purtroppo, il Pap test individua precocemente solo i tumori del collo dell'utero o le alterazioni che col passare degli anni potrebbero diventare tali. Per il tumore ovarico sono raccomandati controlli ginecologici periodici ed ecografia transvaginale. “Il tumore delle ovaie – spiega Domenica Lorusso, ordinario di Ostetricia e Ginecologia alla Humanitas University e direttore del Programma di Ginecologia Oncologica Humanitas San Pio X di Milano - è il più mortale tra le patologie oncologiche. Spesso la diagnosi è tardiva per la mancanza di sintomi specifici e perché non abbiamo mezzi di screening validi. In realtà, Bianca Balti presenta una mutazione del Brcc e questi sono gli unici casi in cui si può esercitare una prevenzione primaria”. “In queste pazienti - prosegue l’oncologa - che hanno un rischio aumentato di sviluppare il tumore dell'ovaio oltre che della mammella, è consigliata una chirurgia preventiva con l’asportazione delle tube e delle ovaie per la riduzione del rischio che si fa per le pazienti portatrici della mutazione Brca 1 intorno ai quarant'anni e per le patenti portatrici della mutazione Brca2 intorno ai 45 anni”. I fattori protettivi Gravidanza e pluriparità sono altri due importanti fattori di protezione che riducono il rischio di tumore ovarico, ma l’asportazione delle ovaie e delle tube riduce del 96% il rischio di tumore dell’ovaio e del 56% il rischio di tumore al seno. L’intervento chirurgico di rischio riduzione è consigliato alle donne sane che abbiano ereditato una mutazione BRCA e che siano al termine della vita riproduttiva, in genere intorno ai 40 anni, quando il rischio di tumore ovarico aumenta in modo considerevole. L’asportazione preventiva delle ovaie Quando ha ricevuto due anni fa la diagnosi di tumore mammario, Bianca Balti aveva annunciato l’intenzione di procedere anche all’asportazione di tube e ovaie in via preventiva e aveva anche congelato i suoi ovociti in caso avesse voluto diventare nuovamente mamma. Poi, però, a quanto pare non ha più fatto l’intervento. Tumore ovarico, anche Bianca Balti ricorrerà alla chirurgia preventiva di Dario Rubino 26 Agosto 2022 “Quello che noi suggeriamo alle donne portatrici di mutazione Brca 1 o soprattutto Brac 2 soprattutto se hanno superato i 35 anni di età – spiega da Barcellona Giuseppe Curigliano, presidente eletto Esmo, ordinario di Oncologia Medica all’Università di Milano e direttore Divisione Sviluppo di Nuovi Farmaci per Terapie Innovative all’Istituto Europeo di Oncologia di Milano - è di cominciare a mettere in campo tutto ciò che serve per realizzare il desiderio di procreazione assistita o di fertilità, ad esempio la criopreservazione degli ovociti ma raccomandiamo senz'altro l’ovarectomia bilaterale discutendone anche insieme agli psicologi, ai genetisti e ai colleghi ginecologi”. C’è da chiedersi come mai Balti che è già due volte mamma abbia fatto questa scelta conservativa: “Anche a me è capitato di avere alcune pazienti che hanno dilazionato l’ovariectomia semplicemente per un desiderio di maternità, quindi diciamo che non è mandatoria come imposizione ma è fortemente raccomandata. Non sappiamo perché la Balti non l’abbia fatto ma sicuramente in donne di quest'età noi suggeriamo fortemente in presenza di mutazioni patogenetiche di Brac 1 e soprattutto di Brac2 di fare l’ovariectomia”. Il fattore ereditario Tutte le donne sono a rischio di tumore ovarico, ma lo sono maggiormente le donne nelle cui famiglie si sono verificati più casi di tumore dell’ovaio, della mammella, dell’utero o del colon-retto. Avere ereditato una mutazione dei geni Brca1 e Brca2 aumenta fino a 50 volte il rischio di sviluppare un tumore ovarico anche in età relativamente precoce. Il 25-30% di tutti i tumori ovarici è di origine genetico ereditaria. Proprio per questo rilevare la presenza di una mutazione ereditaria dei geni Brca1 e Brca2, è importante per la donna cui sia stato diagnosticato un tumore ovarico, perché le permette di accedere a cure più mirate grazie alle nuove classi di farmaci Parp inibitori ma è importante anche nei soggetti sani perché permette loro di intraprendere percorsi di prevenzione e riduzione del rischio. Bianca Balti e la mastectomia preventiva, perché si fa e cos'è la mutazione BRCA di Tiziana Moriconi 07 Dicembre 2022 Come riconoscere i sintomi Il tumore ovarico si accompagna a sintomi non specifici che rendono difficile la diagnosi tempestiva. Per questo è importante che ogni donna impari a riconoscere per tempo i segnali della malattia che sono: sensazione di sazietà anche a stomaco vuoto, gonfiore persistente all’addome, fitte addominali, bisogno frequente di urinare, perdite ematiche vaginali, stitichezza o diarrea. Quanto conta la diagnosi precoce Quando il carcinoma ovarico viene rilevato in fase iniziale (quando cioè il tumore è limitato alle ovaie) la possibilità di sopravvivenza a 5 anni è del 75-90 per cento. Se il tumore viene rilevato quando è già esteso ad altri organi e con presenza di metastasi la possibilità di sopravvivenza a 5 anni è del 25/45 per cento. Per la diagnosi è importante rivolgersi a un centro specializzato nella cura del tumore ovarico. Cosa può aspettarsi Bianca Balti \"Ho un lungo viaggio davanti a me, ma so che ce la farò. Per me, per i miei cari (le mie figlie sono in cima alla lista) e per tutti voi che avete bisogno di forza, potete prenderne un po' in prestito perché ne ho un sacco. Finora il cancro mi ha dato la possibilità di trovare la bellezza attraverso gli ostacoli della vita\". Così scrive nel suo post Bianca Balti: il sorriso e l’ottimismo che mostra su sono giustificati o forse si sta facendo coraggio per non spaventare le figlie? “Purtroppo, la malattia non è stata intercettata in tempo visto che è già al terzo stadio”, risponde Lorusso che, però aggiunge: “È anche vero che nelle pazienti portatrici della mutazione Brca oggi abbiamo un'arma potentissima che è rappresentata dai Parp inibitori. Quindi, dopo una chirurgia primaria che ha l'obiettivo di rimuovere tutta la malattia visibile, Bianca Balti dovrà fare sei cicli di chemioterapia con carboplatino e taxolo e poi due anni di mantenimento con Parp inibitori e questo si traduce in una riduzione del 70% del rischio di recidiva a 5 anni dalla diagnosi. Con i dati che abbiamo attualmente una paziente su due è ancora priva di malattia e a 7 anni dalla diagnosi il 76% delle patenti è viva, quindi possiamo dire che oggi il tumore dell'ovaio nelle pazienti portatrici della mutazione Brca è un tumore estremamente curabile”. Un messaggio per le ragazze sull’importanza della prevenzione Da Barcellona abbiamo chiesto un commento anche ad Acto, Alleanza contro il Tumore Ovarico Ets. “L’annuncio di Bianca Balti – ci dice Nicoletta Cerana, presidente di Acto - cade proprio alla vigilia della Giornata Mondiale dei Tumori Ginecologici (#WorldGODay) che si celebra il prossimo 20 settembre e riporta l’attenzione sul tumore ovarico, che è la più grave e pericolosa delle neoplasie ginecologiche. Ma la si può combattere e vincere conoscendone i sintomi, le caratteristiche genetico-ereditarie e sottoponendosi a visite ginecologiche periodiche presso gli ospedali specializzati dove sono disponibili competenze mediche specifiche e farmaci innovativi. Qui il 90% delle pazienti ai primi stadi di malattia viene guarita ma anche negli stadi avanzati stiamo vivendo un grande miglioramento delle cure e una sempre più lunga sopravvivenza. Per cui facciamo i nostri migliori auguri a Bianca Balti e invitiamo tutte le donne a informarsi sui tumori ginecologici perché sono quelli che ci colpiscono più frequentemente ma che conosciamo ancora troppo poco”. Argomenti Esmo2024 tumori ovaie Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Melanoma, con l’immunoterapia la metà dei pazienti è vivo a dieci anni Tumore al seno con metastasi cerebrali, con chemioterapia ‘smart’ si allunga la sopravvivenza Oncopedia: è online la storia della ricerca e della cura dei tumori in Europa Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Sclerosi multipla, i bambini vanno curati con le medicine più efficaci",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/11/news/sclerosi_multipla_bambini_farmaci-423507261/",
            "Content": "Nei bambini con sclerosi multipla, ritardare l’utilizzo dei farmaci più efficaci non è una buona idea. Il rischio è quello di non riuscire a bloccare lo sviluppo della disabilità causata dalla malattia, che colpisce il rivestimento delle fibre nervose nel sistema nervoso centrale e può portare a difficoltà motorie e altri sintomi, come disturbi sensitivi e visivi, incontinenza, dolore, e affaticamento. Lo dimostrano i risultati di uno studio che ha coinvolto i Registri di malattia francese e italiano e il Registro globale MSBase, presentati durante il congresso europeo sulla sclerosi multipla (Ectrims), in corso a Copenhagen. Per giungere alle conclusioni, i ricercatori hanno analizzato i dati di oltre 280 pazienti che hanno sviluppato i sintomi della malattia prima dei 18 anni, divisi in due gruppi sulla base dell’età a cui avevano iniziato la terapia con anticorpi monoclonali, i farmaci più efficaci: dai 12 ai 17 anni, e dai 20 ai 22. Una volta aggiustate le differenze fra i diversi pazienti, è stato possibile capire come la differenza di terapia abbia influito sullo sviluppo della disabilità, valutata con la scala Edss. “Data la rarità della forma a esordio infantile, è difficile condurre sperimentazioni controllate. Gli studi osservazionali condotti su registro sono pertanto essenziali per raccogliere una adeguata numerosità dei casi e valutare l’efficacia e sicurezza delle terapie nel lungo termine”, spiega Mariapia Amato, professoressa di Neurologia all’Università di Firenze e una delle autrici dello studio. Sclerosi laterale amiotrofica, la stimolazione magnetica transcranica può rallentarla di redazione Salute 02 Agosto 2024 Minore disabilità I risultati mostrano che i pazienti che hanno iniziato prima l’uso degli anticorpi monoclonali hanno fatto esperienza di minore disabilità, una condizione che si è mantenuta lungo tutto il periodo in cui i pazienti sono stati seguiti, in media oltre 10 anni. Con una riduzione del rischio di futura progressione della malattia del 97%. Lo studio sottolinea quindi l’importanza di iniziare a curare i bambini fin da subito con i farmaci più efficaci, come ocrelizumab, rituximab o natalizumab, e di non aspettare l’età adulta, così da preservare al massimo la funzionalità neurologica e ridurre la progressione verso la disabilità. Rivedere le linee guida Al momento, vista l’esiguità dei dati di sicurezza ed efficacia sulla popolazione pediatrica, questi farmaci non vengono usati fin da subito, ma questi risultati mettono in discussione questo approccio conservativo e, secondo gli autori, dovrebbero portare a una revisione delle linee guida di trattamento. “L’ approccio basato sull’uso precoce di farmaci ad alta efficacia – prosegue Amato- si è già dimostrato vincente per ritardare l’evoluzione della disabilità nell’adulto. Questo approccio potrebbe essere perfino più importante nelle forme infantili, che sono caratterizzate da una più elevata attività infiammatoria rispetto all’adulto, in termini sia di ricadute cliniche che evoluzione delle lesioni evidenziate alla risonanza magnetica”. Sclerosi multipla, un docufilm per raccontare la vita oltre la malattia di Tiziana Moriconi 24 Luglio 2024 Ulteriori studi sono tuttavia necessari per meglio definire il profilo di rischio associato all’uso di anticorpi monoclonali in questa popolazione di pazienti nel lungo termine. Questo è un articolo a pagamento, ma oggi te lo regaliamo.Buona lettura! LEGGI Chiudi Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Sclerosi multipla, è ora di migliorare la cura dei più anziani Quando non è sclerosi multipla Il caso della neuromielite ottica Kate, quali sono gli step verso la guarigione Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Bradicardia, quando serve il pacemaker se il cuore rallenta troppo",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/13/news/cuore_bradicardia_cardiologia-423495486/",
            "Content": "Debolezza, fatica, respiro corto, difficoltà a concentrarsi. A volte anche mancamenti, con il respiro che si fa affannoso. Poi si va dal medico, che sente il polso e visita il paziente auscultando il torace. E si accorge che il cuore batte in modo eccessivamente lento, ben lontano a riposo dalla media di 60-80 pulsazioni al minuto della maggior parte delle persone. Spesso è così che iniziano i problemi di salute legati alla bradicardia, la frequenza del classico “tum-tum” dell’organo che consente di inviare il sangue all’intero organismo, cuore e cervello compresi (così si spiegano i sintomi possibili). Le cause? Sono moltissime. In certi casi può mancare il potassio, a volte ci sono veri e propri disturbi lungo le vie che fanno passare i segnali lungo il muscolo cardiaco (un classico esempio è la malattia del nodo del seno), in qualche circostanza questa condizione può accompagnare l’infarto o dipendere da un’eccessiva carenza di potassio, per non parlare dell’azione eccessiva di farmaci che rallentano i battiti. Risultato? Si fanno gli esami, dall’ecocardiogramma fino all’Holter e allo studio elettrofisiologico e ad altri controlli, e si pensa alla terapia. nelle forme di bradicardia che durano nel tempo, per il benessere del paziente, lo specialista può decidere di puntare sul pacemaker. Questa scelta si verifica, in Italia, più di 50.000 volte l’anno. E l’impianto di questi dispositivi è in crescita, con un aumento di oltre il al 30% negli ultimi 15 anni. Cosa fa il pacemaker e come si può impiantare Il pacemaker, come dice il termine inglese, ha il compito di “generare il ritmo” per il cuore. Storicamente si tratta di un piccolo dispositivo (sempre più miniaturizzato negli anni) che viene applicato sotto la pelle. Consente il monitoraggio costante dell’attività cardiaca ed è pronto a intervenire con stimolazioni elettriche mirate se i battiti si fanno troppo lenti. Queste vengono erogate attraverso fili sottili, quelli che vengono definiti elettrocateteri cardiaci. L’intervento si effettua in anestesia locale ma può lasciare una cicatrice sul petto o magari richiedere la creazione di una tasca visibile nel torace. Grazie alla tecnologia, il cardiologo elettrofisiologo in certi casi può proporre anche dispositivi senza fili, totalmente intracardiaci. Vengono impiantati direttamente attraverso una procedura minimamente invasiva, risalendo attraverso i vasi, eliminando gli elettrocateteri. Con questa tecnica si può puntare a ridurre il rischio di potenziali complicanze legate agli elettrocateteri e alle infezioni e consentono un periodo di recupero più breve dopo l'impianto. Come cambiano i pacemaker intracardiaci Oltre a diventare sempre più piccoli, i pacemaker senza fili rappresentano una soluzione in più, sempre secondo le indicazioni del cardiologo per ogni singolo caso, per affrontare un ritmo cardiaco anomalo o comunque più lento del normale. Ma anche in questo senso c’è una novità. Oltre al dispositivo monocamerale, che quindi si pone all’interno di in un’unica struttura cardiaca (il cuore ha due atri e due ventricoli), è oggi disponibile anche un sistema di pacemaker bicamerale senza fili. In pratica, due diversi pacemaker senza elettrocateteri (uno che stimola il ventricolo destro e uno che stimola l'atrio destro) di dimensioni inferiori ad una batteria AAA ognuno, si “parlano” e si sincronizzano tra loro via wireless ad ogni singolo battito del cuore. Il primo apparecchio senza fili al mondo “La disponibilità in Italia del primo pacemaker bicamerale senza fili al mondo, che due anni fa siamo stati i primi a validare nel nostro Paese avendo partecipato allo studio clinico internazionale, amplierà le possibilità di trattamento dei disturbi del ritmo cardiaco e dunque il numero di pazienti che potrà beneficiare dei pacemaker senza fili, una delle più grandi innovazioni nel mondo dei pacemaker degli ultimi dieci anni”, spiega Claudio Tondo, direttore del Dipartimento di Aritmologia, Centro Cardiologico Monzino Irccs di Milano e Professore Associato del Dipartimento di Scienze Biomediche, Chirurgiche e Odontoiatriche all’Università di Milano. “Con questa novità tecnologica, il sistema di pacemaker leadless è in grado di stimolare elettricamente tutto il cuore, come i sistemi tradizionali, ma con molti vantaggi in più per i pazienti. Non era mai stato fatto prima con i pacemaker senza fili - sottolinea Antonio Curnis, responsabile del Laboratorio di Elettrofisiologia ed elettrostimolazione presso gli Spedali Civili di Brescia -. Sono convinto che la tecnologia leadless ha il potenziale per sostituire gradualmente gli impianti tradizionali.” Il ritmo del cuore e l’aritmia Il “centro direzionale” delle contrazioni si chiama nodo del seno. Questo è un organo piccolo come un grano di miglio, che si trova nell’atrio destro, vicino al punto in cui sboccano le vene cave. In questo “granello” nasce in maniera del tutto autonoma lo stimolo alla contrazione che si propaga prima all’atrio, dando il via alla contrazione del miocardio in questa zona. In seguito il “segnale” passa al nodo atrioventricolare, la “stazione” attraverso cui questa linea elettrica viene “smistata” ai ventricoli attraverso binari anatomicamente definiti. La linea infatti prosegue verso il basso nel fascio di His, che nasce dal nodo atrioventricolare e scende verso il basso biforcandosi presto in una branca sinistra ed una destra. Infine, con “binari” sempre più piccoli, i segnali scendono poi verso la parte più bassa dei due ventricoli: il nodo del seno ed il nodo di His rappresentano le “basi” dell’attività cardiaca. In caso di aritmia si può avere un cuore può battere troppo velocemente (tachicardia) o troppo lentamente (bradicardia) oppure con un ritmo completamente irregolare (come accade ad esempio in caso di fibrillazione atriale). In certi casi le aritmie possono impedire al cuore di riempirsi adeguatamente e di svolgere la sua funzione di pompa del sangue in circolo; questo può arrecare gravi danni a diversi organi, a partire dal cervello, per arrivare allo stesso cuore ed ai reni, solo per citarne alcuni. Argomenti cuore e cardiologia Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Attenzione a mal di gola e reflusso gastroesofageo, possono favorire ipo e ipertensione Diabete, cosa succede al cuore se l’orologio che regola i battiti non funziona bene In gravidanza controllare peso e pressione protegge da ipertensione e preeclampsia (anche oltre la genetica) Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "\"Io sono qui\", il Podcast che racconta la vita dei pazienti con la colite ulcerosa",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2022/05/18/news/io_sono_qui_il_podcast_che_racconta_la_vita_dei_pazienti_con_la_colite_ulcerosa-350093311/",
            "Content": "Cinque storie di coraggio e di speranza, cinque pazienti con colite ulcerosa che raccontano la loro vita. Il podcast, realizzato da Salute con il contributo non condizionato di Galàpagos e in collaborazione con Amici onlus, cerca di fare luce su una malattia di cui si parla ancora troppo poco. In tutto cinque puntate e cinque persone che soffrono di colite ulcerosa. Raccontano cosa vuol dire vivere ogni giorno in questa condizione, tra mille difficoltà, fisiche e psicologiche. Se parlare di patologie non è mai facile, ci sono casi in cui lo è ancora meno, perché la malattia ti fa vergognare, ti obbliga a fare i conti con il tuo corpo. Un corpo che non si riesce a controllare, che improvvisamente ti costringe a correre in bagno. “Io sono qui. La mia vita con la colite ulcerosa” invece è una serie di 5 podcast che parla proprio di questo. Perché non c’è nulla da nascondere, nulla di cui vergognarsi. Non c’è colpa nella malattia. Antonio, Laura, Sara, Claudio e Michele ci faranno entrare nel loro mondo e alle loro voci si aggiungeranno quelle di alcuni professionisti che accompagnano i pazienti lungo il loro percorso: il gastroenterologo, lo psicologo, il dietista, chi rappresenta i pazienti e chi invece indaga dal punto di vista sociologico i loro comportamenti. Puntata 1 - Inizia una nuova storia. La diagnosi Puntata 2 - Per sempre. Affrontare ogni giorno Puntata 3 - Crescere con lei. Quando ci si ammala da giovani Puntata 4 - Insieme. La relazione medico-paziente Puntata 5 - A tavola, il ruolo dell'alimentazione Argomenti malattie croniche podcast © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Lezioni ai pediatri per scoprire gli abusi sui bambini",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/19/news/abusi_bambini_lezioni_ai_pediatri-423508986/",
            "Content": "Si stima che 9 bambini su cento siano oggetto di abusi e violenze. Per aiutare i medici a riconoscerli torna “Facing Abuse 3.0”, il progetto di formazione degli operatori sanitari nato nel 2016 che ha il patrocinio di Sip, Società italiana Pediatria, e il contributo non condizionante di Menarini e che si pone l’obiettivo di formare 15mila medici di famiglia e pediatri. I corsi, dopo Perugia, arriveranno fino a dicembre in altre sette città: Como, Palermo, Torino, Potenza, Olbia, Savona e Firenze. Inoltre sono state avviate lezioni dedicate in alcuni corsi di laurea in Medicina e corsi di specializzazione in Pediatria, in grado di fornire ai medici le conoscenze per intercettare e gestire gli abusi sui minori. Una rete salvabimbi Insomma una rete ‘salvabimbi’ che aumenta il numero di operatori sanitari pronti a riconoscere gli abusi, anche nelle forme più nuove e nascoste. I corsi, realizzati in sessioni giornaliere con lezioni frontali, video-simulazioni ed esercitazioni, forniscono ai professionisti sanitari gli strumenti operativi per riconoscere i segnali di disagio e rendere più tempestivi e incisivi gli interventi a protezione delle vittime. “Grazie al progetto, sono nati o sono stati implementati percorsi e protocolli standard di Pronto Soccorso per riconoscere le violenze sessuali e fisiche - spiega Pietro Ferrara, coordinatore nazionale dei corsi, referente nazionale della Società Italiana di Pediatria (SIP) per abusi e maltrattamenti - stando a un’indagine condotta lo scorso anno in 148 ospedali di 29 Paesi, Italia compresa, nella metà delle strutture gli operatori sanitari non hanno strumenti conoscitivi adeguati per identificare i minori vittime di abusi, negligenze e maltrattamenti”. Percorsi di riferimento anche nei Pronto Soccorso Una lacuna che i corsi formativi stanno contribuendo a colmare, portando a protocolli di Pronto Soccorso dedicati già presenti, per esempio, all’ospedale Sant’Eugenio di Roma e in altri ospedali romani, che hanno attivato da tempo percorsi di riferimento per tutto il territorio laziale, ma anche in strutture ospedaliere a Napoli, Palermo, Pisa e Perugia. \"In queste stesse città – conclude Ferrara - sono stati avviati cicli di formazione con lezioni dedicate nei corsi di laurea in Medicina e specializzazione in Pediatria, rivolti ai futuri medici e specializzandi: il pediatra deve infatti possedere una formazione specifica per affrontare questo delicato aspetto della salute dei giovanissimi”. I segnali da decodificare e la paura di intervenire I ‘segnali’ degli abusi devono essere decodificati perché le violenze sui minori non sono patologie in cui è sempre presente un sintomo specifico. Poi, i maltrattamenti devono essere segnalati e anche in questo il progetto è stato uno spartiacque nel nostro Paese, come specifica Ferrara: “In passato poteva capitare che i medici non solo avessero difficoltà a riconoscere i segnali d’allarme degli abusi, ma avessero perplessità e problematicità nella loro gestione per il freno psicologico derivante dal conoscere la famiglia o per la paura delle ripercussioni medico-legali\". I medici sanno cosa fare “Grazie all’ampliamento delle conoscenze, reso possibile anche per merito dei corsi, oggi è caduto il tabù delle segnalazioni e si riescono a gestire meglio le fisiologiche paure di commettere errori e i timori di non procedere correttamente: i medici che colgono segnali di pericolo sanno che cosa fare, hanno una maggiore sicurezza sia dal punto di vista clinico, perché conoscono meglio la natura e le manifestazioni dei diversi tipi di maltrattamenti, sia dal punto di vista giuridico, perché i percorsi sono molto più chiari e standardizzati”. Argomenti pediatria Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Allattamento al seno: quanto è importante il tele-supporto per mamma e papà Togliere il pannolino: istruzioni per l’uso Certificato medico per tornare a scuola dopo 5 giorni di malattia: abolito quasi ovunque Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Gp Singapore: Leclerc davanti a Norris, è ancora sfida Ferrari-McLaren",
            "Source": "La Stampa",
            "Date": "2024-09-20",
            "Link": "https://www.lastampa.it/sport/2024/09/20/news/f1_gp_singapore_leclerc_davanti_a_norris_sfida_ferrari-mclaren-14648950/",
            "Content": "Charles Leclerc, 26 anni, 7 vittorie in Formula 1 (afp) Da Baku a Singapore è come passare dal giorno alla notte, non tanto e non soltanto per l’orario serale della gara in programma a Marina Bay, eppure è sempre una questione tra Ferrari e McLaren. Questo ha detto la prima sessione di prove libere, con Charles Leclerc autore del miglior tempo esattamente come sabato scorso nelle qualifiche in Azerbaigian. Questa volta, però per il momento l’avversario è diverso: a seguirlo da molto vicino, appena 76 millesimi in oltre 91 secondi di tracciato, non c’è Oscar Piastri ma Lando Norris, reduce dal flop di cinque giorni fa e desideroso di rifarsi per non sprecare anche le residue chance di Mondiale. Mentre la Red Bull, parola del superconsulente Helmut Marko, dà per scontata la resa nella corsa al titolo costruttori («Ormai è andato»), Max Verstappen resta infatti aggrappato a quello piloti. Super Max affronta forse il Gp più difficile, sull’unico circuito dei 24 di questo campionato nel quale non ha mai vinto, arrivandoci da una serie di 7 gare a digiuno – peraltro con soli due podi – che non si vedeva dal 2020. Il quarto tempo fatto segnare nel pomeriggio di Singapore non lo lascia tranquillo, ma ci sono ancora quei 59 punti di vantaggio in classifica da gestire, a patto che la sua RB20 dia segnali di riscossa. Lando e un Mondiale da riaprireCome a Baku, in terza posizione per il momento c’è l’altra Ferrari, quella di Carlos Sainz, specialista di Singapore. Lo spagnolo festeggia i 200 Gran premi in carriera e sogna di ripetere il colpo dell’anno scorso, quando oltre alla pole si prese l’unica vittoria sfuggita alla dittatura dei campioni del mondo. Carlos è in agguato anche questa volta, a meno di due decimi dalla vetta, seguito da Verstappen, Yuki Tsunoda e Piastri, staccato di ben sei decimi da Leclerc. Malissimo, anche se siamo solo all’inizio del weekend, le Mercedes, staccate di quasi un secondo con Lewis Hamilton (12°) e di oltre un secondo e mezzo con George Russell (16°). Troppo brutte per essere vere. Come Sergio Perez, apparentemente tornato quello di questa stagione (14°) dopo un weekend da protagonista in riva al Caspio, almeno fino allo scontro nel finale con Sainz – giudicato dai commissari incidente di gara, ma la responsabilità era tutta del messicano – che ha rovinato la gara di entrambi."
        },
        {
            "Title": "Orban incontra Salvini: “Sei il patriota più ricercato d’Europa, il nostro eroe”",
            "Source": "La Stampa",
            "Date": "2024-09-20",
            "Link": "https://www.lastampa.it/politica/2024/09/20/news/orban_salvini_incontro_open_arms-14649406/",
            "Content": "(ansa) «Europe's most wanted Patriot». Il primo ministro ungherese Viktor Orban definisce così Matteo Salvini. Il vicepremier e segretario della Lega, alle prese col processo Open Arms, è quindi «il patriota più ricercato d'Europa». Orban e Salvini hanno avuto un colloquio di oltre un'ora oggi a Budapest. «Abbiamo avuto un ottimo incontro», scrive via social il leader ungherese aggiungendo: «Grazie per la tua visita, Matteo! Sei il nostro eroe e sei sempre il benvenuto in Ungheria!». Open Arms, Salvini: \"Non sono un sequestratore, nulla di cui pentirmi o patteggiare\" Il leader ungherese Viktor Orbán, in occasione dell'incontro andato in scena oggi a Budapest, «non ha mancato di chiedere» al vicepremier e segretario della Lega, Matteo Salvini, «informazioni a proposito del processo di Palermo e ha garantito la presenza di una delegazione del proprio partito e degli altri alleati europei sia a Pontida (6 ottobre) che in Sicilia in occasione dell'arringa di Giulia Bongiorno (18 ottobre)». Open Arms, Salvini: “Conto di essere assolto. Non patteggerò, convinto di avere ragione” 16 Settembre 2024 E’ durato più di un'ora di colloquio tra il ministro delle Infrastrutture e leader della Lega Matteo Salvini e il primo ministro dell'Ungheria. Prima i due leader si sono confrontati in privato, per poi allargare il confronto alle rispettive delegazioni. È stata l'occasione, spiega il portavoce del vicepremier, per alcune riflessioni a tutto campo, a partire dagli equilibri nell'Unione europea fino ad argomenti concreti di collaborazione tra i due Paesi come lo sviluppo del porto di Trieste. Un porto a cui, viene sottolineato, Budapest guarda con particolare interesse in quanto sbocco strategico sul Mediterraneo."
        },
        {
            "Title": "Il Viagra in sala parto, ecco perché fa bene alla donna",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/17/news/viagra_ostetricia_donna_bambini-423503659/",
            "Content": "Dalla camera da letto alla sala parto. È un lungo salto quello che, secondo i ricercatori della Guilan University of Medical Sciences (Iran), potrebbe fare la famosissima pillola blu. In uno studio pubblicato sul Journal of Reproduction and Infertility, gli scienziati hanno scoperto che somministrare il Viagra alle donne durante il travaglio può ridurre il rischio di dover ricorrere a un intervento cesareo d’urgenza. Non solo. Il farmaco sembrerebbe in grado anche di ridurre il rischio di sofferenza fetale. Viagra, la pillola blu che ha cambiato la sessualità maschile compie 25 anni di Valeria Pini 27 Marzo 2023 Aumenta il flusso sanguigno Il citrato di sildenafil, il nome generico del farmaco venduto come Viagra, agisce sulla disfunzione erettile maschile dilatando i vasi sanguigni e aumentando il flusso sanguigno. Allo stesso modo, i ricercatori ritengono che dovrebbe aumentare il flusso sanguigno uterino nelle donne incinte, assicurando al feto di ricevere tutto l’ossigeno di cui ha bisogno. \"È noto che il Viagra abbia effetti non solo a livello dei seni cavernosi del pene, ma in tutto il corpo – spiega la ginecologa Maria Giuseppina Picconeri, membro del direttivo nazionale della Società Italiana della Riproduzione Umana e fondatrice del NIKE Medical Center di Roma -. Non stupisce dunque che la sua attività sul flusso sanguigno si estenda ad altri tipi di tessuto, pure a livello uterino. Ed è quindi molto probabile che possa funzionare anche nei casi in cui le contrazioni vanno a ridurre in maniera evidente l'afflusso di sangue alla placenta, determinando una sofferenza fetale che in genere rende necessario un intervento cesareo d'urgenza\". Si stima che il 22% dei cesarei d’urgenza eseguiti nel Regno Unito durante il travaglio siano determinati da una sofferenza fetale acuta, cioè da una riduzione della quantità di ossigeno che il feto riceve durante il travaglio stesso. Lo studio su 208 donne Lo studio è stato condotto su 208 donne in travaglio, alla metà delle quali sono state somministrate fino a tre dosi di Viagra, mentre alle altre è stato dato un placebo. Nel gruppo delle donne che hanno ricevuto il Viagra, 13 partecipanti hanno avuto bisogno di un taglio cesareo d’urgenza. Nel gruppo di controllo, invece, sono state 27, più del doppio, le donne sottoposte a un intervento chirurgico d’urgenza. La possibilità di evitare il cesareo significa anche poter prevenire le complicazioni legate a questo intervento chirurgico, che possono colpire sia la futura mamma che il nascituro. \"Per questo è importante avere a disposizione soluzioni alternative al cesareo\", sottolinea Picconeri. Attività fisica e ormoni: come si influenzano a vicenda di Laura Taccani 13 Settembre 2024 \"Una strategia promettente” “I nostri risultati dimostrano che il sildenafil è un intervento efficace e sicuro per prevenire la sofferenza fetale e ridurre la necessità di tagli cesarei d'urgenza durante il travaglio”, affermano gli ostetrici e i ginecologi che hanno preso parte allo studio. Secondo gli esperti, sarebbero necessari e urgenti studi più ampi per convalidare ulteriormente questi risultati e stabilirne l’uso diffuso nella gestione del travaglio. Già in passato, il Viagra era stato messo alla prova durante il travaglio. Uno studio australiano simile, condotto nel 2019 su 300 donne, ha riscontrato una riduzione “molto promettente” del 50% nel numero di interventi chirurgici d’urgenza tra le donne che hanno assunto il Viagra durante la fase del travaglio. Ma per far entrare ufficialmente la pillola blu in sala parto occorrono studi multicentrici più ampi. \"I numeri di cui abbiamo bisogno sono sicuramente maggiori e c'è bisogno di un coinvolgimento di più università e centri - conclude Picconeri -. Il Viagra potrebbe rivelarsi davvero un'opportunità importante, ma sono necessarie maggiori valutazioni sulle pazienti\" Argomenti fertilità gravidanza Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Volete un figlio? Provateci d’estate Allattamento al seno: quanto è importante il tele-supporto per mamma e papà Gravidanza, ecco come modifica le aree del cervello Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Alimentazione sana, sport e natura: così il bambino diventa più intelligente",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/13/news/intelligenza_bambini_come_stimolare-423492555/",
            "Content": "Una dieta sana e bilanciata insieme alla regolare attività motoria influenzano lo sviluppo dell’intelligenza del bambino. È questa la conclusione a cui sono giunti Alireza Khadem e collaboratori in un lavoro recentemente pubblicato su Journal of Health, Population and Nutrition. La definizione di intelligenza e come valutarla L'intelligenza è un complesso di facoltà psichiche e mentali che include varie abilità come ragionamento, pianificazione, risoluzione di problemi, pensiero astratto, uso del linguaggio e apprendimento. La sua valutazione è complessa. Spesso ci si affida al quoziente d'intelligenza o quoziente intellettivo (QI), un punteggio ottenuto tramite uno dei molti test standardizzati, che si prefigge lo scopo di misurare o valutare l'intelligenza in relazione all’età del soggetto. Sicuramente la genetica svolge un ruolo importante, così come dimostrato dagli studi su gemelli identici. Ma il QI non è un fisso, bensì può essere influenzato da fattori esterni ed “allenato”. Diversi fattori entrano in gioco, in primis l’alimentazione. Per andare bene a scuola conta più l’ambiente che il Q.I. di Valentina Arcovio 28 Agosto 2024 Il ruolo dell’alimentazione La nutrizione gioca un ruolo importante sullo sviluppo cognitivo dei bambini e sulle attività cerebrali. E questo discorso è tanto più vero quanto più parliamo di bambini. I nutrienti forniscono componenti che svolgono un ruolo chiave nella proliferazione cellulare, nei neurotrasmettitori e nel metabolismo ormonale e sono componenti importanti del sistema enzimatico nel cervello. Il cibo svolge un ruolo importante fin dai primi momenti di vita del bambino. Diversi studi hanno esaminato l’associazione tra l’allattamento al seno e lo sviluppo dell’intelligenza del bambino. L’allattamento al seno Una meta-analisi di 20 studi scientifici sull’argomento ha infatti evidenziato come l’allattamento al seno possa associarsi ad un quoziente intellettivo mediamente più alto di 3.16 punti rispetto ai coetanei. L’effetto della alimentazione sulla crescita fisica e psichica dei bambini si manifesta giorno dopo giorno, influenzata dalla scelta qualitativa e quantitativa dei nutrienti assunti. L’età scolare e prescolare rappresenta un periodo particolarmente delicato perché si sviluppano le abitudini alimentari dei bambini, la cui crescita e sviluppo adeguati possono interferire con la loro capacità di apprendimento e il loro successo nell’età successive. Correlando il QI dei bambini di 8 anni e i loro modelli e comportamenti alimentari si è visto che una buona dieta fin da piccoli può essere collegata ad un valore maggiore del QI nella tarda infanzia. Ovvero bambini che dall’età di 3 anni consumavano una dieta ricca in grassi e zuccheri presentavano un QI inferiore a chi seguiva un’alimentazione più sana basata su insalata, frutta, riso, pasta e pesce. L’educazione alimentare fin dalla tenera età è importante perché i bambini acquisiscono abitudini alimentari e stili comportamentali che si rifletteranno sul loro stato di salute nelle epoche successive di vita. In primis, non solo cibo, ma anche convivialità, ovvero sì ai pasti consumati in famiglia, lontano dagli schermi: gli studi dimostrano che ciò può avere un lieve effetto protettivo contro lo sviluppo di sovrappeso e obesità nei bambini. Di contro, maggiore è l’autonomia nella alimentazione dei ragazzi, maggiore è la volontà di consumare alimenti da fast food. Fate giocare i bambini, diventeranno più intelligenti di Noemi Penna 13 Ottobre 2023 Altrettanto importanti risultano le scelte degli snack, da limitare quelli con elevato contenuto energetico, ricchi in grassi saturi, zuccheri raffinati e sale. Consumare 5 pasti giornalieri fino ai 12 anni è stato dimostrato diminuire il rischio di obesità attraverso una riduzione del senso di fame. Sì quindi ai 3 pasti principali (colazione, pranzo e cena) e ai 2 spuntini, uno a metà mattina e uno a metà pomeriggio. Un motivo in più per non saltare i pasti principali, colazione compresa ci viene offerto dallo studio di Ghazi: i bambini che non mangiano colazione hanno 7,4 volte più probabilità di avere un QI scarso rispetto a coloro che fanno colazione regolarmente prima di andare a scuola. L’importanza del movimento Nutrizione ma anche attività fisica. I vantaggi dell'attività fisica per la salute e lo sviluppo del cervello sono ben dimostrati: fare attività sportiva e motoria sono tra i metodi migliori per espandere le capacità cognitive del cervello e creare un ambiente ideale per un apprendimento ottimale. E questo discorso è tanto più valido quando l’attività viene praticata regolarmente. Gli effetti positivi dell’esercizio fisico in età pediatrica sono numerosi ed includono il contrasto alla sedentarietà e al sovrappeso, il miglioramento della salute e la prevenzione di patologie croniche nelle epoche successive di vita. L’attività fisica impatta anche positivamente sulle prestazioni cognitive e sul QI. Diversi i meccanismi fisiologici entrano in gioco in occasione dell’attività motoria moderata-intensa, tra cui l’incremento del flusso sanguigno cerebrale nel cervello che aumenta l'apporto dei nutrienti necessari. O ancora, il rilascio di neurotrasmettitori tra cui norepinefrina e i suoi precursori, l’epinefrina (adrenalina A) e la serotonina dopo l'esercizio. La forza della natura: cura la mente e il corpo, parola di scienziati di Paola Emilia Cicerone 12 Febbraio 2023 Il contatto con la natura Infine, da non dimenticare il ruolo della natura: gli studi scientifici suggeriscono associazioni tra l’esposizione all’ambiente naturale e il funzionamento cognitivo sia negli adulti che nei bambini. E in particolare lo sviluppo dell’intelligenza di bambini e adolescenti sembra essere influenzata dall’esposizione agli “spazi verdi” come i parchi, i giardini e agli “spazi blu”, ovvero canali, fiumi e specchi d'acqua. Gli effetti benefici della natura sulla cognizione dei bambini potrebbero verificarsi attraverso molteplici percorsi, tra cui riduzione dell’esposizione a fattori di rischio (ad esempio, riduzione dell'esposizione all'inquinamento atmosferico) e miglioramento degli stili di vita (tra cui incremento dell’attività fisica e maggior occasione di interazioni sociali). Elena Bozzola, Consigliere nazionale SIP- Presidente Onlus “Il bambino ed il suo pediatra” Argomenti bambini cervello alimentazione esercizio fisico Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Disturbi del neurosviluppo, c’è un decalogo per aiutare a crescere il bambino Energy drink, una moda tutt'altro che innocua per ragazzi: cosa si rischia Come scegliere lo sport dei figli Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Quando non è sclerosi multipla Il caso della neuromielite ottica",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/19/news/quando_non_e_sclerosi_multipla_il_caso_della_neuromielite_ottica-423510075/",
            "Content": "Per lungo tempo alcune patologie rare che coinvolgono il sistema immunitario sono state curate come se si trattasse di sclerosi multipla o di sue manifestazioni iniziali. Grazie alla ricerca svolta negli ultimi decenni, oggi sappiamo che non è così: sebbene alcuni meccanismi siano simili, ci sono alcune caratteristiche che permettono di distinguere le diverse malattie e cominciano a essere disponibili anche dei farmaci specifici. Dall’esigenza di saper riconoscere e distinguere nasce l’idea di dedicare tempo e spazio a queste malattie, e in particolare alla neuromielite ottica (Nmosd), durante il congresso europeo sulla sclerosi multipla (Ectrims), in corso a Copenaghen. Uno spettro di malattie Più che di una sola patologia quando parliamo di Nmosd ci riferiamo a una varietà di manifestazioni: Problemi alla vista Dolore intenso Perdita della funzione vescicale/ intestinale Sensazioni cutanee anomale (es. formicolio, pizzicore o sensibilità al caldo/freddo) Impatto sulla coordinazione. La causa è l’attivazione inappropriata del sistema immunitario che colpisce tessuti e cellule sane del sistema nervoso centrale. In circa tre quarti dei pazienti questo è dovuto alla presenza degli anticorpi anti-AQP4 che si legano alla proteina omonima e attivano così un segnale che distrugge le cellule del nervo ottico, del midollo spinale e del cervello. “La gestione ottimale della Nmosd implica innanzitutto evitare l’insorgenza delle ricadute, che sono caratterizzate da una nuova insorgenza di sintomi neurologici o da un peggioramento di quelli esistenti, che tendono a essere gravi e ricorrenti: anche una sola ricaduta può causare disabilità irreversibili, determinando una riduzione delle autonomie e della qualità di vita delle persone affette”, ha dichiarato Eleonora Cocco, Professoressa Ordinaria di Neurologia presso l’Università di Cagliari e Direttrice UO Centro Regionale Sclerosi Multipla, ASL Cagliari/Università di Cagliari. I biomarcatori “La presenza degli anticorpi anti-AQP4 permette di fare una diagnosi tempestiva ma anche di controllare l’andamento della malattia e la risposta ai trattamenti”, ha spiegato ad Ectrims Nasrin Asgari, dell’Università della Danimarca del sud. “Tuttavia dobbiamo considerare anche coloro che non presentano questo marcatore e condurre maggiore ricerca per affinare le nostre conoscenze sui questo e altri marcatori di questa malattia di cui ancora non sappiamo molto”. I farmaci “Dobbiamo imparare dagli errori che abbiamo commesso in questi anni. E oggi che abbiamo maggiori conoscenze e strumenti, curare ogni singolo paziente nella maniera migliore possibile”, ha sottolineato Jeffrey L. Bennett dell’Università del Colorado ad Ectrims. Oggi esistono pochi farmaci approvati da Fda ed Ema per Nmsod, in Italia Aifa ne ha approvati solo due, e nella maggior parte dei casi si usa un farmaco che non è stato studiato specificatamente per questa patologia, rituximab. “Ma molte strategie sono allo studio, con oltre 10 terapie diverse in sperimentazione, compresa quella a base di cellule ingegnerizzate Car-T”, ha detto ancora Bennett. Una nuova autorizzazione In Italia, Aifa ha appena approvato la rimborsabilità di un farmaco specifico per questo spettro di disturbi, ravulizumab: primo inibitore del complemento C5 a lunga durata d’azione per il trattamento di questa malattia rara. “I pazienti italiani e i loro medici hanno da oggi a disposizione un trattamento innovativo, a lunga durata d'azione, che può ridurre il rischio di ricadute in una misura mai raggiunta ad oggi: lo studio di fase 3 ha evidenziato infatti l’assenza di ricadute per una media di 73 settimane con una somministrazione del farmaco ogni otto settimane. Un risultato importante che offre ai pazienti una nuova opzione terapeutica per la gestione della malattia”, ha detto Carlo Pozzilli, Professore Ordinario presso il Dipartimento di Neuroscienze Umane, Università La Sapienza e Direttore Centro Sclerosi Multipla, Ospedale S. Andrea di Roma. Il parere dei pazienti “È un’ottima notizia per le persone che in Italia soffrono di neuromielite ottica, una malattia ancora non guaribile ma che oggi, proprio grazie ai progressi della ricerca medico-scientifica, si può affrontare con maggiore fiducia” - ha commentato Mario Alberto Battaglia, socio fondatore e Vice Presidente di dell’Associazione Italiana Neuromielite Ottica, e Direttore Generale dell’Associazione Italiana Sclerosi Multipla. “L’impegno deve ora continuare anzi intensificarsi, sul fronte dei trattamenti mettendo a disposizione nelle Regioni e nelle Aziende Sanitarie con il Ssn il farmaco migliore per la condizione clinica di ogni persona, così come su quello della correttezza e tempestività della diagnosi nei Centri clinici di riferimento riconosciuti e del sostegno ai pazienti in tutti gli ambiti sanitari e sociali”. Argomenti neurologia Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Sma, la curcumina potrebbe migliorare la qualità di vita dei pazienti Sclerosi multipla, è ora di migliorare la cura dei più anziani Sclerosi multipla, i bambini vanno curati con le medicine più efficaci Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Rotterdam, attacco con coltello: un morto e due feriti",
            "Source": "La Stampa",
            "Date": "2024-09-20",
            "Link": "https://www.lastampa.it/esteri/2024/09/20/news/rotterdam_attacco_coltello_allah_akbar-14647822/",
            "Content": "Nella foto il luogo dell'attacco Attacco al coltello a Rotterdam, nei Paesi Bassi. Secondo quanto riferisce il quotidiano olandese 'De Telegraaf' che cita la polizia un uomo avrebbe accoltellato nei pressi del ponte Erasmus diverse persone e il bilancio sarebbe di un morto e due feriti gravi. Il sospettato che è stato arrestato sarebbe tra i due feriti portati all'ospedale. Here we go again. 1 dead, 2 injured in Rotterdam in the Netherlands as a knifeman screaming their usual catchphrase of \"allahu akbar\" attacks the public tonight. pic.twitter.com/yjoZeCJJ3C— Tommy Robinson (@TRobinsonNewEra) September 19, 2024 I testimoni sul luogo dell'attacco riferiscono al quotidiano olandese che l'uomo arrestato era «chiaramente intenzionato a causare molte vittime». L'uomo avrebbe avuto con lui due grossi coltelli. Secondo i testimoni, avrebbe accoltellato persone a caso mentre gridava «Allahu akbar». A fermalo è stato un personal trainer che si stava allenando sul posto. Ha agito contro l'uomo utilizzando due bastoni facendogli perdere i sensi. Il portavoce della polizia, Wessel Stolle, ha riferito che le indagini sono in corso e che stanno vagliando «ogni possibile scenario». La frase pronunciata dall'uomo è al vaglio degli investigatori come «parte dell'indagine», ha aggiunto, secondo quanto riportato dall'Associated Press. BREAKING:1 killed & 2 wounded in suspected Islamist terror attack in the Netherlands.A man armed with 2 large knives started stabbing people at random by the Erasmus Bridge in Rotterdam while shouting “Allahu Akbar”A personal trainer appeared & beat the attacker unconscious pic.twitter."
        },
        {
            "Title": "Uk, la protesta degli attivisti Dad Shift per migliorare il congedo di paternità",
            "Source": "La Stampa",
            "Date": "2024-09-20",
            "Link": "https://www.lastampa.it/esteri/2024/09/19/news/protesta_attivisti_dad_shift_migliorare_congedo_paternita-14645854/",
            "Content": "Londra, Dad Shift Gli attivisti di Dad Shift Uk si battono per ottenere un congedo di paternità più lungo con un’iniziativa semplice, ma piuttosto scenografica. Le statue di dell'ingegnere Isambard Kingdom Brunel, degli attori Laurence Olivier e Gene Kelly e dei calciatori Thierry Henry e Tony Adams sono state… impreziosite da un bebè portato nella fascia, così da portare l’attenzione sul legame tra bimbo e genitore, ma soprattutto sulla voglia dei papà di avere tempo e modo di fare i papà. Il Regno Unito ha la peggiore offerta di congedo di paternità in Europa – in Italia i giorni previste per legge sono appena dieci, ma pagati al cento per cento – con solo due settimane di congedo obbligatorie, retribuite a 184,03 sterline a settimana. Di conseguenza una recente ricerca ha scoperto che un padre su tre nel Regno Unito non ha preso alcun congedo di paternità dopo la nascita del figlio e una famiglia su due in cui i padri hanno preso il congedo di paternità ha riferito di aver avuto difficoltà finanziarie in seguito. «Un congedo parentale adeguato per padri e co-genitori è positivo per le madri, positivo per i bambini, positivo per i padri e positivo anche per la società. I paesi con un congedo di paternità di sei o più settimane hanno un divario retributivo di genere inferiore del 4% e un divario di partecipazione alla forza lavoro inferiore del 3,7%, il che significa che il cambiamento può aiutare a far crescere l'economia aiutando al contempo le famiglie britanniche» si legge nella lettera aperta che i sostenitori della campagna lanciata da Dad Shift Uk hanno in programma di consegnare al primo ministro entro la fine del mese, invitandolo a prendere misure rapide per migliorare il congedo di paternità. Quando il papà può stare con i figli. In dieci anni triplicate le richieste per il congedo obbligatorio, chi può permetterselo? nadia ferrigo 18 Marzo 2024 I co-fondatori di Dad Shift, George Gabriel e Alex Lloyd Hunter, hanno appiccicato i modelli di neonati alle statue di uomini con l’aiuto di Mel Pinet, che tiene corsi per aiutare i genitori a padroneggiare l’arte di legare le fasce porta-bebè. «Molte persone si sono fermate per scattare fotografie, c’è stata una grande curiosità – ha spiegato Gabriel al Guardian -. C'è un tale squilibrio nella nostra rappresentazione e comprensione delle figure della vita pubblica. Alle donne vengono spesso poste domande sulla loro vita di mogli, madri e figlie, mentre le figure maschili nella vita pubblica spesso non sono invitate a condividere questa parte di sé. Volevamo richiamare l'attenzione sul loro ruolo di padri e anche sulla necessità di supportare meglio le persone quando i bambini arrivano nelle loro vite»."
        },
        {
            "Title": "Verona - Toro, dove vederla in tv - La Stampa",
            "Source": "La Stampa",
            "Date": "2024-09-20",
            "Link": "https://www.lastampa.it/sport/calcio/2024/09/20/news/calcio_in_tv_verona-toro-14647866/",
            "Content": "(lapresse) Si apre oggi, venerdì 20 settembre, la quinta giornata di serie A con due partite che precedono un weekend caratterizzato da Juve-Napoli e dal derby di Milano. SKY. Prima serata dal Bentegodi su Sky Sport Uno con Verona-Toro, telecronaca di Davide Polizzi affiancato da Massimo Gobbi al commento tecnico, con Marina Presello e Paolo Aghemo a bordo campo. Il calcio d’inizio è alle 20,45. La serata si apre alle 20 con il contenitore “Friday Night” condotto da Giorgia Cenni con la partecipazione di Stefano Borghi e Aldo Serena. DAZN. La piattaforma trasmette in streaming entrambe gli anticipi di serie A odierni. Si comincia alle 18,30 con Cagliari-Empoli, alle 20,45 è la volta di Verona-Torino raccontata dalla coppia Mancini-Behrami."
        },
        {
            "Title": "Malattia rara della retina, per la prima volta al mondo l’intervento con terapia genica",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/16/news/terapia_genica_occhi_malattie_rare-423503392/",
            "Content": "Una terapia genica sperimentale per una rara malattia ereditaria dell'occhio associata a sordità, la sindrome di Usher di tipo 1B, è stata somministrata per la prima volta al mondo alla clinica oculistica dell'Università degli Studi della Campania Luigi Vanvitelli di Napoli, nell'ambito di uno studio clinico di fase 1/2. Questa tecnologia terapeutica, messa a punto nei laboratori dell'Istituto Telethon di genetica e medicina (Tigem) di Pozzuoli, potrebbe essere applicata a numerosi altre malattie genetiche per le quali oggi non esiste una cura. Scoperta la nuova tecnica per riprogrammare il Dna a cura di redazione Salute 27 Giugno 2024 La terapia genica La terapia genica è un approccio che punta a correggere il difetto all'origine della malattia, fornendo all'organismo una copia corretta di un gene difettoso trasportato, di solito, da virus resi innocui (vettori). È usata per diverse patologie, ma ci sono ancora degli ostacoli che ne limitano l'applicazione: uno di questi è rappresentato dalla capienza dei vettori virali che impedisce di trasportare geni molto grandi. I ricercatori del Tigem, guidati dal direttore dell'istituto Alberto Auricchio, hanno ovviato a questo problema sviluppando due piattaforme che consentono di trasferire geni di grosse dimensioni frammentati e che vengono poi ricomposti nell'organismo. Una di queste, dual-AAV, è stata applicata nella sperimentazione che ha visto ora il trattamento del primo paziente con retinite pigmentosa correlata alla sindrome di Usher di tipo 1B. Grazie alla terapia genica Rylae-Ann può camminare di Fabio Di Todaro 25 Gennaio 2023 Come avviene l’intervento L'intervento prevede l'iniezione del vettore nello spazio sotto-retinico nell'occhio. Il trial, denominato Luce-1, è sponsorizzato da AAVantgarde Bio, azienda biotecnologica nata nel 2021 come spin-off del Tigem. \"È molto emozionante che la nostra tecnologia dual-AAV sia testata nell'uomo per un'indicazione oftalmologica - ha spiegato Auricchio -. Ora comincia un nuovo percorso nel quale ci auguriamo che i risultati positivi osservati in laboratorio si confermino nei pazienti, con l'obiettivo finale di aiutarli nella loro funzione visiva”. Argomenti terapia genica occhi malattie rare Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Terapie avanzate, come garantire accesso e sostenibilità? Stella, il numero verde a sostegno delle famiglie SMA Invecchiamento accelerato, una speranza dall’editing genetico Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "La vita comincia ogni giorno: i podcast",
            "Source": "La Stampa",
            "Date": "2024-09-20",
            "Link": "https://www.lastampa.it/salute/dossier/giornata-mondiale-leucemia-mieloide-cronica/2021/09/22/news/podcast_la_vita_comincia_ogni_giorno-317935832/",
            "Content": "La diagnosi di leucemia mieloide cronica si abbatte sulle vite dei pazienti come uno tsunami, portando una profonda trasformazione. Felice, Anna, Chiara con la sua mamma Elena, e Marco ci hanno raccontato la loro storia: le paure, le vittorie, le delusioni e le speranze. Sono nati così i 4 podcast che trovate in questa pagina: storie di vita vera, che a volte sembra fermarsi ma che in realtà comincia ogni giorno. Il podcast è disponibile su: Spotify Podcaster Felice - La consapevolezza Dalla diagnosi alla remissione, un viaggio lungo 20 anni in cui Felice si è sempre impegnato per gli altri. In prima linea per i pazienti e per aumentare la conoscenza della leucemia mieloide cronica Anna - La determinazione Perseguire i propri sogni, nonostante la malattia. Lo ha fatto Anna, che oggi ha due figli e una lunga storia di leucemia. E vuole diventare una testimonial per tutte le pazienti Chiara ed Elena - La vicinanza Un racconto a due voci, una madre e una figlia unite nella gestione della malattia: visite, congressi, terapie. Tante occasioni per piangere, ma anche per ridere insieme Marco - Il dialogo Se manca il dialogo con il medico il paziente non si sente curato, nonostante la terapia. Le peripezie di Marco ce lo raccontano, lasciando spazio al lieto fine © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "SaluteSex - Il podcast: vivere bene il sesso secondo la scienza",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2021/07/06/news/salutesex_-_il_podcast_vivere_bene_il_sesso_secondo_la_scienza-308607650/",
            "Content": "Salutesex è un podcast in quatto puntate che ha l'obiettivo di informare sul sesso, in maniera leggera e giocosa ma sempre scientifica. Le autrici sono due giovani dottoresse, Silvia Gioffreda e Tullia Venturi. Una puntata, un tema. Per spiegare quali sono, da un punto di vista medico, gli aspetti fisiologici e mentali della nostra sessualità, andando a distruggere i tabù che ancora ci impediscono di viverla in maniera sana e libera. Si parte dall'orgasmo e dai quesiti che ruotano intorno a questo momento di piacere, considerato uno dei 'totem' della sessualità. Quanto ne sappiamo veramente? E' davvero fondamentale? Perché? La seconda puntata è dedicata alla masturbazione: se ne parla poco, quella femminile per molti aspetti è ancora un tabù. Eppure è un modo per conoscersi e prendersi cura di sé e per condividere con il partner informazioni per vivere insieme una vita sessuale più soddisfacente. La terza puntata si gioca sul confine tra piacere e dolore nella vita sessuale. E sui quesiti intorno a questo tema: quali sono le basi fisiologiche alla base di questa delicata relazione? E quando è necessario rivolgersi a uno specialista? La quarta puntata del podcast spiega quali sono le differenze tra sesso reale e porno mainstream. Avere come riferimento il porno mainstream, per chi si affaccia alla sessualità, può portare a pensare che sia questo l'unico modello da ripercorrere. Ma c'è più di una discrepanza tra quello che viene rappresentato in alcuni film e video e l'esperienza reale. E questo può generare problemi, frustrazioni e insicurezze. Ecco chi sono le autrici di SaluteSex: Silvia Gioffreda e Tullia Venturi sono due giovani dottoresse che si sono conosciute casualmente perché colleghe nella lotta contro il Covid durante il primo lockdown. Il loro compito era visitare i pazienti positivi a domicilio nell'area del Fanese, nelle Marche. Nonostante i background molto diversi, nelle lunghe ore trascorse in ambulanza hanno scoperto che entrambe hanno la missione di educare ad una sessualità sana e inclusiva. Per questo hanno comprato un microfono e hanno iniziato a registrare le prime puntate in un armadio, per passare poi ad un vero studio di registrazione. Silvia Gioffreda Medico di pronto soccorso la notte e divulgatrice di sessuologia di giorno. Spiego la sessualità agli altri da quando ho 15 anni, nelle scuole, nei pub, in treno o in viaggio. Da un anno ho creato un profilo su Instagram dove divulgo informazioni scientifiche riguardo al sesso e alla sessualità; uno spazio libero da pregiudizi e imbarazzi in cui parlare, imparare, pensare ma anche ridere pensando alla sessualità come la cosa più naturale del mondo. Negli ultimi 10 anni ho divorato tantissimi articoli che potessero dare un senso logico a una delle cose più istintive di tutte: il sesso. Nel frattempo mi sono dedicata al volontariato, in Italia e all'estero, alla ricerca scientifica. Il mio sogno è vivere in un mondo dove non solo parlare di sesso sia quotidiano, ma in cui nessuno venga giudicato per come, quanto e con chi lo fa. Dove si possa scegliere senza pregiudizi tra i frustini o le coccole, il sesso occasionale o con l'amore della vita. Dove ognuno si senta libero di fare quello che vuole, con la sola regola di sentirsi bene. Tullia Venturi Iperattiva cronica, fatico a tenere a freno i piedi, i pensieri e le parole. Cresco nella provincia marchigiana, mi faccio le ossa a Roma dove vivo per dodici anni. La curiosità mi ha fatto diventare medico, la fissa per la libertà e per i diritti (da quelli dei disabili, a quelli LGBTQI, fino al Sex Positive) mi hanno resa attivista. Tra una corsia d'ospedale e un ambulatorio assorbo storie di vita e sessualità fra le più variegate, splendide, disperate e disparate: le incastro, imparo e divulgo che il sesso è bello perché è vario. Oggi anestetizzo e rianimo pazienti in ospedale, nel resto del tempo studio, ascolto e condivido la cultura della salute nella sessualità. E ho da poco aperto il mio profilo Instagram. Argomenti sesso podcast Questo è un articolo a pagamento, ma oggi te lo regaliamo.Buona lettura! LEGGI Chiudi Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Come scegliere lo sport dei figli La coppia sul lettino dello psicoanalista, quando e perché in amore c’è bisogno dello specialista Dengue in Italia: sintomi, cause e diffusione Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Marta Fascina compra casa dai figli di Berlusconi: i dettagli",
            "Source": "La Stampa",
            "Date": "2024-09-20",
            "Link": "https://www.lastampa.it/politica/2024/09/19/news/marta_fascina_compra_casa_figli_berlusconi-14645682/",
            "Content": "Marta Fascina al primo Tofeo Silvio Berlusconi, Monza (lapresse) Marta Fascina ha preso casa e garage a Milano 2 (Segrate) in uno dei palazzi che erano di proprietà di Silvio Berlusconi. Lo scrive Il Corriere della Sera secondo il quale l'affare con i venditori, cioè i cinque figli eredi del Cavaliere, si è chiuso nella villa di Arcore a fine luglio davanti al notaio Arrigo Roveda, lo storico professionista di casa Berlusconi che aveva curato anche l'apertura del testamento che assegnava a Fascina 100 milioni di cui l'ultima compagna del fondatore di Fininvest avrebbe incassato al momento circa un quarto. IL PERSONAGGIO Marta Fascina e il ricordo di Berlusconi: \"Stregata da Silvio leader fin dai tempi del liceo”. Il paragone con Nilde Iotti 20 Maggio 2024 Il resto, secondo il quotidiano, le sarà liquidato gradualmente. Sull'immobile di Milano 2 c'è stata una compravendita vera e propria. Fascina, che non risulta possedere altre case e quindi dovrebbe essere alla sua prima operazione immobiliare, si è presentata con sei assegni circolari Intesa Sanpaolo per un totale di 1,2 milioni di euro, compresi 20 mila euro per i mobili già presenti nell'appartamento di 250 metri quadrati. Ma non ci andrà ad abitare perché — a quanto risulta — l'inquilino sarà suo fratello Claudio che da poco tempo lavora nel gruppo Mediaset (Publitalia). A vendere è stata l'Immobiliare Idra, confluita in Fininvest real estate, rappresentata all'atto della compravendita dal suo amministratore delegato, Augusto Barbieri. L'appartamento è in una palazzina di dieci piani, nella via principale che attraversa Milano 2. Ha ingresso, soggiorno-pranzo, cucina, quattro camere, uno studio, quattro bagni, terrazzo, due balconi più box di 45 mq e cantina."
        },
        {
            "Title": "Disturbi dell’apprendimento per il 5 % dei bambini. La strategia per aiutarli a crescere bene",
            "Source": "La Stampa",
            "Date": "2024-09-20",
            "Link": "https://www.lastampa.it/salute/2024/09/19/news/disturbi_apprendimento_bambini_neuropsichiatri_infantili-423507890/",
            "Content": "Spesso i problemi appaiono nei primi anni di vita. Per identificare un disturbo del neurosviluppo di un bambino quello che conta quindi è la tempestività. Se ne parla oggi a Verona, alla 30° edizione del Congresso Nazionale di SINPIA, Società Italiana di Neuropsichiatria dell’Infanzia e dell’Adolescenza, che si chiuderà sabato 21 settembre. In Italia si stima che 1 bambino su 77 soffra di un disturbo dello spettro autistico. Molto frequenti nella popolazione in età scolare (5%) sono i disturbi dell’apprendimento o i disturbi da deficit dell’attenzione e iperattività. Numeri in aumento che raccontano problemi e difficoltà di molte famiglie. “Il termine neurosviluppo si riferisce allo sviluppo ed alla maturazione di vie e strutture del sistema nervoso centrale utili per un migliore adattamento dell’individuo all'ambiente”, spiega Elisa Fazzi, Presidente della Società Italiana di Neuropsichiatria dell’Infanzia e dell’Adolescenza, SINPIA e Direttore della U.O. Neuropsichiatria dell’Infanzia e dell’Adolescenza ASST Spedali Civili e Università di Brescia Professoressa Fazzi, cosa accade nel cervello in questa fase della vita? “È un processo multidimensionale in cui, soprattutto nei primi anni di vita, il miglioramento e le acquisizioni in un dominio od area del neurosviluppo spesso agiscono come attivatori della progressione in altri con un percorso di maturazione più lento o cronologicamente successivo. Le esperienze sensoriali/percettive, come per esempio quelle visive, hanno le caratteristiche di essere trasversali alle altre aree del neurosviluppo e cruciali per tutti gli altri domini”. Il cervello umano va incontro ad enormi cambiamenti dall’inizio del concepimento alla età adulta. Molti studi ci dicono che il numero delle sinapsi aumenta rapidamente nei primi anni di vita. “Le microstrutture cerebrali subiscono modificazioni sempre più complesse, con l'organizzazione dei circuiti neurali e preparano gli individui al compito di apprendere, attraverso il processo della neuroplasticità, cioè della capacità del sistema nervoso di modificarsi strutturalmente e funzionalmente in relazione all’esperienza ed alle influenze dell’ambiente”. Disturbi del linguaggio, come riconoscerli e cosa fare Quanto è importante stimolare il cervello del bambino? “Nello sviluppo cerebrale è cruciale il concetto di periodi critici. Un periodo critico nello sviluppo del cervello indica quando il cervello deve avere determinati stimoli ambientali per svilupparsi normalmente. Sono stati identificati pochissimi periodi critici nello sviluppo cerebrale, il periodo critico di sviluppo del sistema visivo è uno di questi. Gli scienziati hanno dimostrato che il sistema visivo richiede l'esposizione alla luce durante i primi sei mesi di vita per stimolare le connessioni che permettono a un neonato di vedere”. Esistono quindi momenti in cui, se ben stimolato, il bimbo evolve di più? Accade nei disturbi dell’apprendimento. “Lo sviluppo è maggiormente influenzato dalle “finestre di opportunità”, dette anche “periodi sensibili”, durante i quali il cervello è pronto per apprendere informazioni specifiche. La densità delle sinapsi può essere considerata come una misura della plasticità del sistema. Alcune funzioni, come quella motoria, hanno una finestra di opportunità prolungata mentre altre più breve. Un evento che danneggia in modo persistente e significativo questo processo dinamico, derivante da eventi di rischio ambientale e/o genetico-costituzionale, può portare a disturbi dello sviluppo neurologico e disabilità. Secondo l'ipotesi di David Barker sull'origine fetale delle malattie dell'adulto, eventi negativi durante lo sviluppo precoce, in periodi critici per le funzioni e la struttura del cervello, possono avere effetti permanenti sul medio e lungo periodo e causare rischi di sviluppare malattie mentali in età adulta”. Quali sono gli effetti dei disturbi del neurosviluppo? “I disturbi del neurosviluppo causano una compromissione del funzionamento personale, sociale, scolastico o lavorativo. Interessano più aree dello sviluppo con una frequente comorbilità tra loro. I quadri clinici possono manifestarsi come ritardi, come deficit o come eccesso di funzioni adattive e possono comportare alterazioni nel raggiungimento delle tappe di sviluppo attese negli appuntamenti evolutivi”. Che cosa fare se tuo figlio ha difficoltà a parlare di Tina Simoniello 26 Aprile 2024 Come fare una diagnosi? “L’inquadramento dei disturbi del neurosviluppo deve considerare questi elementi : il ritardo/devianza nella maturazione di tappe e/o traiettorie evolutive, la cronicità che può comportare uno sviluppo deviante o atipico, la compromissione cognitiva primaria come nella disabilità intellettiva o secondaria, la sovrapposizione dei sintomi, il rischio genetico e ambientale e una maggiore prevalenza nel sesso maschile”. La genetica ha un ruolo importante in questi disturbi? “Anche se studi genetici non hanno identificato “il gene del neurosviluppo” comune a tutti i disturbi, ma tanti geni coinvolti , gli studi sui familiari affetti sottolineano sicuramente la presenza di rischi genetici. Fattori di rischio ambientali sono poi associati a rischi perinatali o a esposizioni a sostanze tossiche. La fisiopatologia dei Disturbi del neurosviluppo è ancora sconosciuta anche se sono state identificate anomalie nelle strutture corticali, sottocorticali, della sostanza bianca con compromissione a livello sinaptico, di cellule della glia, di neurotrasmettitori che sono responsabili di vari sintomi che possono insorgere anche in tempi diversi”. Cosa accade con la crescita? “La maggior parte dei disturbi del neurosviluppo persiste durante l'adolescenza e l'età adulta, portando a difficoltà sociali e comportamentali e a una ridotta indipendenza nell’arco di vita”. Ci sono casi in cui uno stesso individuo ha più disturbi del nerosviluppo? “La letteratura recente segnala il concetto di co-occorrenza omotipica: i disturbi del neurosviluppo spesso coesistono tra loro (con forti sovrapposizioni ad esempio tra fenotipi motori, autismo e ADHD). Questo evidenzia che esiste una base comune sottostante alle diverse condizioni. Pertanto le teorie più attuali indicano il termine “disturbi del neurosviluppo” come un termine ombrello per indicare condizioni sovrapposte che richiedono un approccio trans- nosografico che tenga corso delle traiettorie evolutive, dei tempi di maturazione di ogni funzione , delle finestre sensibili e dei vari fattori che integrano aspetti costituzionali e genetici con fattori di rischio con un ruolo determinante dell’ambiente e dei fattori epigenetici”. Cosa consiglia ai genitori che osservano qualche particolarità nel figlio? “Bisogna puntare a una diagnosi precoce anche prima o oltre una definizione nosografica precisa per intervenire con strategie di intervento precoce. E’ bene rivolgersi a uno specialista. Grazie a questi interventi possiamo intervenire sulle traiettorie di sviluppo, riducendo l'impatto sui bambini affetti e sulle loro famiglie”. Questo è un articolo a pagamento, ma oggi te lo regaliamo.Buona lettura! LEGGI Chiudi Salute Melanoma, con l’immunoterapia la metà dei pazienti è vivo a dieci anni Salute Il coenzima Q10 può rendere il tumore al seno meno aggressivo? Salute Alzheimer: i segnali da non sottovalutare per scoprire in tempo la malattia La Zampa Il lieto fine di Charlie, il cane abbandonato legato a un idrante trova pace con una coppia venuta da lontano di Isabella Amato Leggi anche Disturbi del neurosviluppo, c’è un decalogo per aiutare a crescere il bambino Per combattere l'ansia 'riscopriamo' la noia. Chi non si ferma è perduto Bpco, c’è un farmaco biologico per i pazienti più fragili Salute Melanoma, con l’immunoterapia la metà dei pazienti è vivo a dieci anni di Irma D'Aria Psoriasi, Costanzo (dermatologo): \"I pazienti aspettano fino a 12 anni per cure innovative\" di Irma D'Aria Psoriasi? Occhio al peso e agli altri fattori infiammatori di Irma D'Aria Scoperto un nuovo gruppo sanguigno, si chiama MAL: ecco cosa c’è da sapere di redazione Salute leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Alzheimer, da una proteina ‘spazzina’ la speranza di una terapia",
            "Source": "La Stampa",
            "Date": "2024-09-23",
            "Link": "https://www.lastampa.it/salute/2024/09/23/news/alzheimer_proteina_trim21_speranza_terapie-423511514/",
            "Content": "L'Alzheimer, un ladro silenzioso della memoria, è destinato a diventare una delle maggiori sfide sanitarie dei prossimi decenni. Con l'invecchiamento della popolazione, il numero di persone affette da questa malattia neurodegenerativa è destinato a salire vertiginosamente. Ma c'è una luce in fondo al tunnel. Recenti scoperte scientifiche potrebbero aver individuato un nuovo bersaglio per combattere questa patologia devastante. Il meccanismo dell’Alzheimer L'Alzheimer è una malattia complessa che colpisce le cellule nervose, compromettendo progressivamente la memoria, il pensiero e le capacità motorie. Le cause esatte non sono ancora del tutto chiare, ma si ritiene che un ruolo fondamentale sia giocato dall'accumulo di proteine anomale nel cervello, tra cui la proteina tau. Queste proteine si aggregano formando grovigli che danneggiano le cellule nervose e portano alla degenerazione dei tessuti cerebrali. Alzheimer: i segnali da non sottovalutare per scoprire in tempo la malattia di Irma D'Aria 20 Settembre 2024 Un gruppo internazionale di ricercatori del MRC di Cambridge ha recentemente pubblicato su Cell i risultati d una nuova terapia che promette di rivoluzionare il trattamento dell'Alzheimer. Questa terapia si basa su una proteina naturale presente nel nostro organismo, chiamata TRIM21. Normalmente, TRIM21 aiuta il nostro sistema immunitario a combattere le infezioni virali, ma i ricercatori hanno scoperto un modo per \"riprogrammarla\" affinché attacchi e distrugga gli aggregati di proteina tau. Alzheimer, a che punto siamo con farmaci e cura La proteina ‘spazzina’ Immaginate TRIM21 come un addetto alle pulizie molto efficiente. Invece di raccogliere la spazzatura, TRIM21 è stato \"addestrato\" a identificare e rimuovere gli ammassi di proteine tau, che sono come dei veri e propri rifiuti tossici per le nostre cellule cerebrali. I ricercatori hanno creato due versioni di questa terapia: RING-nanobody: una combinazione di un frammento di anticorpo (nanobody) che si lega alla proteina tau e di una parte della proteina TRIM21. RING-Bait: una proteina tau modificata che funge da esca per attirare gli aggregati di tau e poi li distrugge con l'aiuto di TRIM21. Entrambe le terapie sono state testate in modelli animali e hanno mostrato risultati molto promettenti. Gli aggregati di tau sono stati significativamente ridotti e i topi trattati hanno mostrato un miglioramento delle loro capacità motorie. Abbiamo trovato la cura per l’Alzheimer? Questa scoperta rappresenta un passo avanti significativo nella lotta contro l'Alzheimer. Tuttavia, è importante sottolineare che si tratta ancora di una ricerca di base e che sono necessari ulteriori studi per valutare l'efficacia e la sicurezza di queste terapie nell'uomo. Se questi risultati saranno confermati, la terapia TRIM21 potrebbe aprire nuove strade per il trattamento non solo dell'Alzheimer, ma anche di altre malattie neurodegenerative caratterizzate dall'accumulo di proteine anomale, come la paralisi sopranucleare progressiva. In conclusione, la scoperta della proteina TRIM21 e la sua capacità di eliminare gli aggregati di tau rappresentano una speranza concreta per i milioni di persone affette da Alzheimer e le loro famiglie. Questa nuova frontiera della ricerca scientifica ci avvicina sempre di più a un futuro in cui l'Alzheimer sarà una malattia curabile. Una nuova proteina, TRIM21, potrebbe rappresentare una svolta nella lotta contro l'Alzheimer, eliminando gli aggregati proteici tossici alla base della malattia. La terapia basata su TRIM21 mostra promettenti risultati in modelli animali, offrendo una nuova speranza per i pazienti affetti da Alzheimer e altre malattie neurodegenerative. Riprogrammando la proteina TRIM21, i ricercatori hanno sviluppato una nuova strategia terapeutica che mira alla causa principale dell'Alzheimer, l'accumulo di proteine tau. REF: https://www.cell.com/cell/fulltext/S0092-8674(24)00912-7?rss=yes Argomenti Lunga vita alzheimer La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato La Zampa “Attenti al cane (emotivo)”. Se entrate a casa di Nara, siete stati avvisati di Isabella Amato La Zampa I golfisti abbandonano tutto per aiutare un cane in difficoltà in un torrente, il lieto fine di Bubba Salute Alzheimer, da una proteina ‘spazzina’ la speranza di una terapia Leggi anche Grasso non vuol dire malato, l’importanza di essere allenati Alzheimer, da un test del sangue la speranza di una diagnosi precoce Sarcobesità, che cos’è e perché ci deve preoccupare Salute Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli Melanoma, con l’immunoterapia la metà dei pazienti è vivo a dieci anni di Irma D'Aria leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Prima apparizione pubblica della principessa Kate dopo la fine del ciclo di chemioterapia",
            "Source": "La Stampa",
            "Date": "2024-09-23",
            "Link": "https://www.lastampa.it/esteri/2024/09/22/news/principessa_kate_foto_chemioterapia_ritorno-14654526/",
            "Content": "(ansa) Prima uscita pubblica per la principessa del Galles dopo l’annuncio della fine della chemioterapia. In Scozia, a Balmoral, il luogo preferito della regina Elisabetta, insieme a William ma anche a re Carlo e Camilla, una doppia coppia che indica il futuro della monarchia. E non è certo solo una riunione familiare in campagna questa gita scozzese, perché visto il periodo “nero” per la famiglia reale c’è bisogno di mostrare non solo il “vecchio” Re ma anche colui che prenderà il trono dopo di lui. E se la regina Elisabetta era talmente forte nel cuore e nella stima degli inglesi da poter “ballare” da sola, Carlo invece ha bisogno di William e soprattutto di Kate per rassicurare e anche affascinare i sudditi. Troppo tempo senza Kate troppo tempo con un erede al trono distratto e avvilito. Ora che la principessa del Galles, sta meglio, occorre serrare le fila e mostrarsi al mondo uniti e pieni di fiducia nel domani, anche se Kate nel video in cui rivelava la fine della chemio è stata cauta e ha avuto parole molto chiare sulla malattia e anche sul futuro ancora incerto, spiegando che il percorso verso la piena guarigione sarebbe stato lungo e che lo avrebbe intrapreso giorno dopo giorno. Mentire ai sudditi non sembra più una buona idea e proprio Kate ha stravolto le regole di comunicazione del Palazzo, aprendo le porte del Palazzo e mostrando la vita oltre le antiche mura, archiviando in soffitta il mantra della regina Elisabetta: “Never explain, never complain” mai lamentarsi, mai dare spiegazioni La principessa Kate ha finito la chemioterapia: \"Il mio obiettivo ora è rimanere cancer free\" Ma quel che è avvenuto quando si è ammalata con i funzionari di corte che hanno preteso il solito silenzio le ha insegnato che i tempi sono cambiati e che le bugie in tempo di social creano una tempesta perfetta di fake news e teorie complottiste. E poi la storia di sua suocera, la principessa Diana, mostra come alla fine la gente si senta vicina a chi condivide le proprie debolezze, il proprio dolore, la fragilità. E se prima nessuno avrebbe pensato che Kate potesse essere la degna sostituta di Diana, oggi il sentire sta cambiando. E nella famiglia reale è sicuramente lei quella che tiene in mano saldamente il cuore degli inglesi. Kate torna in pubblico e anche, a piccoli passi al lavoro e ai suoi doveri di rappresentanza. Finora aveva fatto solo due apparizioni all'inizio di quest'anno. Durante la parata del compleanno del re a giugno, il Trooping the Colour, e questa estate, a luglio, alla finale maschile a Wimbledon dove ha ricevuto una standing ovation. E’ lei ormai la principessa del popolo."
        },
        {
            "Title": "Caso Sangiuliano: perquisita l'abitazione di Maria Rosaria Boccia. Indagata per minacce e lesioni aggravate",
            "Source": "La Stampa",
            "Date": "2024-09-23",
            "Link": "https://www.lastampa.it/politica/2024/09/21/news/boccia_perquisita_sequestro_cellulare-14652566/",
            "Content": "Nella foto Maria Rosaria Boccia. in un post pubblicato sul suo profilo Instagram, con l'ex ministro della Cultura Gennaro Sangiuliano (ansa) I carabinieri del Nucleo investigativo di Roma, su delega della procura di Roma, hanno perquisito l'abitazione di Maria Rosaria Boccia in relazione all'indagine nata dalla denuncia dell'ex ministro Gennaro Sangiuliano. I militari si sono recati a Pompei dove hanno acquisito il cellulare della donna, al momento iscritta nel registro degli indagati, e altri supporti informatici tra cui il computer. L'indagine è coordinata dal procuratore Francesco Lo Voi e dal procuratore aggiunto Francesco Cascini. Telefoni e chat al setaccio. I pm del caso Sangiuliano tra sesso, liti e messinscene irene famà 20 Settembre 2024 Gli inquirenti avrebbero trovato in casa anche gli occhiali smart, utilizzati in passato da Boccia per effettuare una serie di filmati anche all'interno della Camera dei deputati. Una \"attività\" che l'è costata una sorta di Daspo dai palazzi della politica romana. Quanto posto sotto sequestro verrà adesso analizzato dai carabinieri che hanno ricevuto la delega dai pm di piazzale Clodio. Nell'esposto, al vaglio della sostituta procuratrice Giulia Guccione, vengono ipotizzati alcuni reati, tra cui minacce ad appartenente a corpo politico, lesioni aggravate, violazione della privacy, violenza privata e il furto della fede nuziale in oro dell'ex ministro alla Cultura. In diverse foto dalla seconda metà di luglio Sangiuliano viene fotografato con un vistoso cerotto sulla fronte. «Tu mi hai sfregiato in testa con le unghie», si legge nell’esposto in cui si intrecciano elementi privati e questioni pubbliche. E che, sostiene l’avvocato di Sangiuliano, il legale Silverio Sica, dovrebbe dimostrare «l’assoluta correttezza» dell’operato del suo assistito. Il litigio, con successiva aggressione da parte di Maria Rosaria Boccia, sarebbe avvenuto dopo una discussione scoppiata nella notte tra il 16 e il 17 luglio scorso durante una trasferta a Sanremo. Nella foto Sangiuliano con un vistoso cerotto sulla fronte, forse frutto di un litigio con Boccia Nell'esposto, in base a quanto spiegano dall'entourage dell'ex ministro, non sarebbero state allegate le chat comparse venerdì sul quotidiano La Verità ma sarebbero stati forniti agli inquirenti i molti post pubblicati nelle scorse settimane dall'ex collaboratrice del ministro. Le chat raccontano della conclusione burrascosa della relazione tra i due. «Ho fatto delle cose che non avrei mai fatto», reciterebbe uno dei messaggi di Sangiuliano indirizzati a Boccia, che risponde: «Hai ragione». Poi un riferimento a quanto accaduto a luglio: «Sfregiato [...] Se non fossi stata tu avrei picchiato durissimo». E lei: «Mi hai letteralmente mandato fuori di testa [...] mi hai portato a un punto imbarazzante [...] mi hai fatto diventare una iena». Boccia avrebbe chiesto all'ex ministro di poter controllare il suo cellulare, pena, in caso di rifiuto, l'inoculazione di un trojan. L'imprenditrice inoltre avrebbe proposto a Sangiuliano di firmare un patto di riservatezza secondo cui lui non l'avrebbe più dovuta cercare e lei non avrebbe mai rivelato la loro presunta storia sentimentale. Una richiesta che, però, ha trovato la ferma opposizione dell'ex capo di via del Collegio Romano. Dalle conversazioni emergerebbe anche una presunta gravidanza. Il 2 agosto scorso Sangiuliano digita: «Sono arrivato al punto di non farmi problemi se tu fossi incinta di me, anzi sarei stato felicissimo». Mentre una settimana dopo lei dice: «Sarai libero di viverti questa esperienza come vorrai nel rispetto di tuo figlio». Sangiuliano indagato dalla procura di Roma. Boccia da Mediaset, l’irritazione di Meloni 10 Settembre 2024 Ora l’inchiesta viaggerà parallelo con quello che è da giorni all'attenzione del tribunale dei ministri e in cui Sangiuliano è indagato per peculato per le trasferte in cui Boccia era con l'ormai ex ministro, e rivelazione e utilizzazione di segreti d'ufficio per quanto riguarda le mail sull'organizzazione del G7 a Pompei. Non solo la giustizia penale, ma anche quella amministrativa ha avviato una indagine sul caso politico di fine estate. La Corte dei Conti del Lazio ha aperto un fascicolo per eventuale danno erariale. I magistrati contabili vogliono vederci chiaro sulle spese effettuate dal ministero della Cultura e in particolare sull'utilizzo di auto blu e le ospitate del ministro in compagnia dell'imprenditrice con cui, per sua stessa ammissione, è stato legato sentimentalmente. La7, Boccia: \"Sangiuliano mi ha chiamata di nascosto dalla moglie, per farmi sentire la loro lite sul mio contratto\" Intanto da Napoli, alla conferenza stampa di chiusura del G7, il ministro della Cultura Alessandro Giuli ha voluto sottolineare, dopo una domanda sul caso Sangiuliano, come «il mondo ci guarda con grandissimo rispetto, con attenzione pre politica del tutto indifferente al gossip. Si è parlato con grandissimo rispetto delle nostre istituzioni. Non abbiamo parlato di gossip e non abbiamo parlato del caso Sangiuliano». (lapresse) «Ieri c'è stato un grandissimo applauso quando ho ricordato Giò giò – ha aggiunto – e quando ho ringraziato il ministro Sangiuliano e ad applaudire sono state molte delle delegazioni straniere. Non mi aspettavo tanti incoraggiamenti ed in blocca al lupo ma non tanto a livello personale, mai come oggi l'Italia è al centro. Del resto quando si parla di cultura l'Italia parte con un credito gigantesco nei confronti di chiunque»."
        },
        {
            "Title": "Sclerosi multipla, è ora di migliorare la cura dei più anziani",
            "Source": "La Stampa",
            "Date": "2024-09-23",
            "Link": "https://www.lastampa.it/salute/2024/09/20/news/sclerosi_multipla_cura_anziani-423511995/",
            "Content": "La sclerosi multipla, malattia cronica e infiammatoria che colpisce il sistema nervoso centrale, è da sempre considerata una patologia dei giovani, perché esordisce fra i 20 e 40 anni ed è il disturbo neurologico disabilitante di origine non traumatica più diffuso nei giovani adulti. I giovani con Sm, la loro qualità di vita che deve essere preservata, i temi del lavoro e della fertilità sono stati al centro dell’attenzione della comunità scientifica negli ultimi anni. Ma si tratta di una condizione cronica, che non diminuisce l’aspettativa di vita anche se ne limita fortemente la qualità, portando spesso a disabilità motorie e cognitive. Quando i pazienti invecchiano Ecco perché è importante occuparsi anche delle persone con Sm over 50, che magari hanno alle spalle una lunga storia di malattia. Al processo di degenerazione tipico della malattia, con il passare degli anni si aggiunge quello fisiologico dell’invecchiamento e questo preoccupa medici e pazienti. Un’indagine, svolta da Realworld Ms e commissionata da Merck, che ha coinvolto oltre 200 over 50 con Sm in tutto il mondo, rivela come l’85% del campione abbia notato un aumento della fatica a partire dai 50 anni, con il 50% che ha riferito un “peggioramento significativo”; più del 75% ha notato un peggioramento nella forza, nella forma fisica e nella mobilità con l’avanzare dell’età, per un complessivo declino della qualità di vita. Infine, il 75% ha riportato un peggioramento delle funzioni cognitive. Un dato che non stupisce se si pensa che in queste persone all’avanzare fisiologico dell’atrofia cerebrale si aggiunge quella causata dalla sclerosi multipla. Quando non è sclerosi multipla Il caso della neuromielite ottica di Letizia Gabaglio 19 Settembre 2024 La scelta appropriata Gli esperti riuniti a Copenhagen al congresso europeo dedicato alla sclerosi multipla hanno sottolineato come il processo di atrofia cerebrale e il declino cognitivo siano presente già a partire dalle forme prodromiche di malattia. “Oggi abbiamo sempre più evidenze che anche nelle fasi in cui la malattia non si fa sentire c’è una progressione che possiamo rilevare solo ascoltando il paziente, ricercando i livelli di biomarcatori, avendo un migliore accesso alla risonanza magnetica. Insomma con un approccio granulare. E, una volta stabilita l’attività di malattia, trattando fin da subito con gli strumenti più efficaci”, spiega Francesco Patti, Professore Associato di Neurologia dell'Università di Catania. “I medici devono poter scegliere il farmaco che ritengono più opportuno per il bene del paziente”. L’indicazione dettata da motivi economici Oggi purtroppo non è così: la nota 65 indica un approccio graduale, partendo dai farmaci meno aggressivi per poi, in caso di ricaduta, passare a medicinali ad alta efficacia. Una indicazione dettata da motivi economici da una parte e di sicurezza dall’altra, che però alla luce dei progressi scientifici e dei dati provenienti dall’utilizzo ormai decennali di questi farmaci appare anacronistica. “Il trattamento precoce ad alta efficacia ha un impatto massimo sul decorso della malattia: diminuisce il rischio di sviluppare disabilità, a vantaggio del singolo e della società, con un risparmio sui costi di assistenza”, sottolinea Massimo Filippi, primario dell'Unità di Neurologia e Neurofisiologia dell'Irccs Ospedale San Raffaele. “Ed è infatti la strategia che nella maggior parte del mondo viene attuata, ma in Italia non si può”. Sclerosi multipla, i bambini vanno curati con le medicine più efficaci di Letizia Gabaglio 18 Settembre 2024 Azzerare e ricostruire Gli strumenti terapeutici per aggredire in maniera potente fin da subito la malattia sono diversi. E fra questi i neurologi italiani chiedono di poter scegliere. L’approccio può essere puntuale, come quello garantito da cladribina, una terapia orale che viene somministrata per sole due settimane all’anno, ripetute dopo un anno. Un’azione molto potente che colpisce duramente le cellule del sistema immunitario, soprattutto le B, che nelle persone con Sm sono come impazzite e distruggono la mielina. “Rispetto alle terapie croniche, i risultati degli studi presentati a Ectrims mettono in evidenza che, una volta finita l’esposizione al farmaco, i pazienti trattati con cladribina vanno incontro a una ricostituzione immunitaria graduale che riduce i rischi di infezione, e rende il sistema immunitario più reattivo alle vaccinazioni, garantendo una risposta migliore”, ha spiegato Ester Moral, diretrrice dell’Unità di Sclerosi Multipla dell’Ospedale Moisès Broggi di Barcellona. Tutti elementi importanti soprattutto con l’avanzare dell’età. Se c’è la sclerosi multipla, diminuisce il rischio di Alzheimer di Anna Lisa Bonfranceschi 27 Agosto 2024 Efficacia mantenuta nel tempo Particolarmente interessanti, per una terapia che viene somministrata solo in due cicli, i risultati a lungo termine presentati al congresso. Durante il quarto anno, cioè durante il secondo anno di osservazione una volta concluso i cicli di trattamento, circa l’80% dei pazienti non ha manifestato alcuna evidenza di attività di malattia, con benefici anche sul fronte cognitivo, con il 77,5% dei pazienti che ha ottenuto punteggi migliori o stabili a quattro anni. Confermata anche la riduzione della disabilità, particolarmente evidente nei pazienti che non avevano ricevuto altri trattamenti prima di cladribina. “L’efficacia di questo farmaco è testimoniata anche dall’analisi dei livelli di neurofilamento a catena leggera, un biomarcatore che indica il danno neuroassonale e predice le ricadute – conclude Damiano Paolicelli dell’Università di Bari – Già dopo 6 mesi dalla prima assunzione vediamo che i livelli scendono e le persone in cui si mantengono bassi sono quelle che non hanno ricadute e non sviluppano nuove lesioni”. Argomenti sclerosi multipla La Zampa Tutto andava bene con il gatto Boots, finché delle persone non sono andate a trovarlo a casa La Zampa A causa dell’entropion il ;gatto Louis stava perdendo la vista, ma degli amici inaspettati hanno cambiato il suo destino La Zampa Il pavimento di casa è sempre allagato, impossibile non ridere quando si scopre che cosa combina il cane di Isabella Amato La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato Leggi anche Quando non è sclerosi multipla Il caso della neuromielite ottica Sclerosi multipla, i bambini vanno curati con le medicine più efficaci Un “cervello in provetta” aiuterà a sviluppare nuove terapie per la sclerosi multipla Salute Ictus, corsa contro il tempo per salvare i neuroni in penombra di Elvira Naselli Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Gp Singapore: trionfa Norris su Verstappen. Leclerc quinto: “Ho pagato le brutte qualifiche, colpa mia”",
            "Source": "La Stampa",
            "Date": "2024-09-23",
            "Link": "https://www.lastampa.it/sport/2024/09/22/news/f1_gp_singapore_trionfo_norris_su_verstappen_leclerc_5_sainz_7-14654610/",
            "Content": "Lando Norris, 24 anni, terza vittoria in carriera (afp) Il primo Grand Chelem della carriera è stato solo sfiorato, ma Lando Norris ha passato la prova da grande. Aveva bisogno di una vittoria così, il giovane inglese, per dimostrare prima di tutto a se stesso di avere i numeri per contendere fino all’ultimo il Mondiale a Max Verstappen. Pole, gara sempre in testa e successo, il terzo stagionale e della carriera dopo quelli di Miami e Zandvoort. Gli è mancato solo il giro veloce, che Daniel Ricciardo (Racing Bulls) gli ha sfilato proprio sul traguardo. È comunque il segno del dominio della McLaren numero 4, il cui pilota è stato anche baciato dalla fortuna a metà gara, poco prima dell’unico pit-stop, quando un bloccaggio gli è costato un contatto con il muro. «Ho un danno all’ala anteriore», ha urlato Lando preoccupato via radio. Dai box l’hanno rassicurato, «è solo un piccolo problema». Norris ha rischiato di rovinare tutto quando aveva più di 20 secondi di vantaggio, protagonista di una cavalcata in solitudine, ma questa volta non l’avrebbe meritato, nonostante una seconda toccata alle barriere nel 45° giro. Il più, in ogni caso, l’aveva fatto in partenza, lui che in sette tentativi tra Gp (5) e Sprint (2), scattando dalla pole, non era mai riuscito a chiudere in testa il primo giro. In passato lo avevano beffato due volte Verstappen e Oscar Piastri, una Carlos Sainz, Lewis Hamilton e George Russell. A Marina Bay è finalmente stato perfetto, mettendosi alle spalle una fastidiosa maledizione. Certo, dal suo punto di vista è un peccato che Super Max si sia risvegliato proprio qui: non vince da otto gare, il tre volte campione del mondo, ma la leadership del campionato, a 6 gare dalla fine, resta salda nelle sue mani, con 52 punti di vantaggio ancora da gestire. Kylie Minogue, 56 anni, sventola la bandiera a scacchi (reuters) Niente safety-carDopo tanti Gp spettacolari, pieni di sorpassi e colpi di scena, Singapore ha deluso. La processione è un classico dei circuiti cittadini, strepitosi per lo scenario ma spesso noiosi nello svolgimento delle gare. Non è nemmeno arrivata la safety-car a mischiare le carte: tutti l’aspettavano, in particolare Leclerc (pit-stop al 36° giro) e Piastri (38°), ma è sempre rimasta ai box. Su questo circuito, in 14 precedenti, non era mai accaduto. E ormai sono 9 le gare consecutive in cui si è fatta attendere invano. Così la Ferrari non ha potuto fare altro che mettere una pezza al disastro di ieri in qualifica, accontentandosi di una manciata di punti. Buona la strategia di Carlos Sainz, la cui sosta precoce (13° giro) gli ha permesso di risalire dalla 12ª posizione al primo giro (era stato superato anche da Sergio Perez, con il quale si era scontrato a Baku) fino alla 7ª finale. Leclerc, costretto a restare negli scarichi di Fernando Alonso per tutta la prima parte di gara, si è spesso lamentato alla radio: «Per quanto tempo andremo avanti così?». «Mantieni la calma»; gli ha risposto Bryan Bozzi, il suo ingegnere di pista. Uscito 8° dai box, ancora dietro Alonso ma con pneumatici molto più freschi, Charles è stato protagonista di un grande finale di gara: dopo che Sainz gli ha lasciato la posizione, è andato all’inseguimento delle due Mercedes, ma è riuscito a infilare solo Lewis Hamilton. Considerando il 9° posto di partenza, il 5° finale è un buon risultato. Anche se per la Rossa, con Piastri a completare il podio, si allontana forse irrimediabilmente anche il Mondiale costruttori: la McLaren adesso è a +75 e in mezzo c’è sempre la Red Bull. Lando Norris davanti a Max Verstappen e Lewis Hamilton alla prima curva Il mea culpa di Charles«Per noi è stata un’ottima domenica – commenta il team principal della Ferrari, Frederic Vasseur -, quindi un po’ frustrante considerando quanto è accaduto nelle qualifiche. Nella seconda parte di gara Charles andava al ritmo di Lando, siamo stati con loro sia oggi sia venerdì. Sviluppi? Certo che faremo il possibile per portare qualche miglioramento tra quattro settimane ad Austin, come tutti gli altri team». Leclerc, dal canto suo, si è preso le colpe del pasticcio di ieri: «Certamente le gomme non erano esattamente alla temperatura giusta – ha ammesso -, ma il mio dritto in curva 1 non ha certo aiutato, quindi semmai sono io il colpevole. Dalle mie dichiarazioni di ieri forse non era chiaro e non era il messaggio giusto da mandare, oggi ho pagato le brutte qualifiche. Il quinto posto è il frutto di un grande lavoro». La fatica dei pilotiSingapore è stata come sempre una gara faticosissima a livello fisico per i piloti, considerando la lunghezza (poco meno di due ore) e il clima, caldo e umido ai limiti della sopportazione. «Ho un po’ di vertigini – ha raccontato un sudatissimo Norris prima della premiazione – sono senza fiato ma mi sono divertito. Mi sono preso un paio di rischi di troppo però è andata bene: a volte ti rilassi troppo, quello è il problema». Nel finale di gara Lando era talmente al limite che lungo ogni rettilineo staccava le mani dal volante in cerca di un minimo di refrigerio. Provato anche Max Versappen, caduto in piedi un’altra volta: «In un weekend in cui sapevamo che avremmo fatto fatica il 2° posto è un buon risultato, ma non possiamo essere contenti. Non si può sempre restare dietro, bisogna ribaltare la situazione»."
        },
        {
            "Title": "Bonus Natale da 100 euro. Ecco chi ne ha diritto",
            "Source": "La Stampa",
            "Date": "2024-09-23",
            "Link": "https://www.lastampa.it/economia/2024/09/21/news/bonus_natale_100_euro-14651367/",
            "Content": "Un'indennità di 100 euro per il 2024 destinata ai lavoratori dipendenti con reddito complessivo non superiore a 28mila euro e con coniuge e almeno un figlio fiscalmente a carico. È il Bonus Natale, in arrivo con le tredicesime di quest'anno, così come prevede l'emendamento del governo al decreto Omnibus all'esame delle commissioni Bilancio e Finanze del Senato. Bonus befana anticipato a Natale? Di cosa si tratta e i tanti paletti previsti sandra riccio 18 Settembre 2024 L'indennità «non concorre alla formazione del reddito complessivo del lavoratore», quindi i 100 euro saranno netti. L'una tantum sarà riconosciuta su richiesta del lavoratore, «che attesta per iscritto di avervi diritto«. La misura ha un onere di 100,3 milioni per il 2024. Le condizioni per ottenere il bonus Tra le condizioni per poter ricevere l'indennità, oltre al reddito complessivo non superiore a 28mila euro, si indica che il lavoratore deve avere un coniuge «non legalmente ed effettivamente separato e almeno un figlio, anche se nato fuori dal matrimonio, riconosciuto, adottivo o affidato», che siano fiscalmente a carico, oppure deve avere «almeno un figlio» fiscalmente a carico in presenza di un nucleo familiare monogenitoriale. Inoltre il lavoratore deve avere capienza fiscale con riferimento ai redditi di lavoro dipendente percepiti: cioè l'imposta lorda determinata sui redditi di lavoro dipendente deve essere di ammontare superiore a quello della detrazione per tipo di reddito spettante. L'una tantum inoltre viene riproporzionata in funzione del periodo di lavoro svolto dal lavoratore del corso dell'anno. Nella determinazione del reddito complessivo, si precisa, vengono considerate anche la quota esente dei redditi agevolati in regimi di favore previsti per chi ha trasferito la propria residenza in Italia. Mentre non si tiene conto del reddito dell'immobile adibito ad abitazione principale e di quello delle relative pertinenze. Spetta ai sostituti d'imposta, ovvero i datori di lavoro, verificare in sede di conguaglio la spettanza dell'indennità e, qualora non si rilevi spettante, provvedere al recupero del relativo importo. Si prevede infine che i contribuenti aventi diritto all'indennità, qualora non l'abbiano ricevuta, possano richiederla nella dichiarazione dei redditi relativa al periodo di riferimento. Qualora invece l'indennità erogata non risulti «non spettante o spettante in misura inferiore», il relativo importo è restituito in sede di dichiarazione."
        },
        {
            "Title": "Sparatoria Molfetta, fermato il killer di Antonia Lopez",
            "Source": "La Stampa",
            "Date": "2024-09-23",
            "Link": "https://www.lastampa.it/cronaca/2024/09/23/news/sparatoria_molfetta_antonia_lopez_morta_fermato_killer-14655892/",
            "Content": "Nella foto la 19enne uccisa a Molfetta, Antonia Lopez MOLFETTA. Ha 21 anni, è di Bari e ha precedenti di polizia, il giovane fermato dai carabinieri perché considerato l'autore materiale dell'omicidio di Antonia Lopez, uccisa nella notte tra sabato e domenica scorsi in un locale di Molfetta. Secondo quanto accertato dai carabinieri che hanno svolto le indagini coordinati dalla Dda di Bari, il 21enne «avrebbe agito al culmine di un litigio dovuto a futili motivi» ed esploso «almeno sei colpi di arma da fuoco» che hanno raggiunto e ucciso la vittima e ferito non in modo grave altri quattro ragazzi,(C.F. 20enne, P.G. 20enne, R.D. 25enne, C.G. 22enne), tutti medicati e ricoverati all'ospedale di Bari e non in pericolo di vita. Bari, sparatoria in una discoteca di Molfetta: uccisa una ragazza. L'ispezione dei carabineiri Tra loro c'era anche Eugenio Palermiti che pare fosse il vero bersaglio dell'agguato. Il 20enne è figlio di Gianni e nipote dell'omonimo boss del rione Japigia di Bari, da tempo in carcere."
        },
        {
            "Title": "Calcio in tv: Dazn, il ritorno di Balzaretti",
            "Source": "La Stampa",
            "Date": "2024-09-23",
            "Link": "https://www.lastampa.it/sport/calcio/2024/09/23/news/calcio_in_tv_dazn_il_ritorno_di_balzaretti-14655739/",
            "Content": "Reduce da un paio di complicate esperienze nell’area tecnica di società di calcio considerando che il Vicenza è retrocesso e l’Udinese ha rischiato di finire in serie B, Federico Balzaretti è rientrato questa settimana nel mondo del calcio televisivo prima come ospite su Prime Video del programma del mercoledì sera sulla Champions League e poi come commentatore tecnico di Dazn. L’esordio sulla piattaforma che trasmette in streaming l’intera serie A è stato sabato a fianco di Pierluigi Pardo in Juve-Napoli per una telecronaca che sembrava una radiocronaca a causa dell’eccessiva loquacità di entrambi al microfono. In teoria un commentatore tecnico dovrebbe parlare poco, intervenire solo quando è necessario e analizzare momenti di gioco, Durante la stagione di Dazn, l’ex responsabile dell’area tecnica dell’Udinese sarà inoltre presente nell’avveniristico e un po’ grottesco studio del nuovo programma della domenica sera “Serie A Show” per commentare i match più importanti. Come calciatore Balzaretti è cresciuto nel vivaio del Torino ed ha indossato in carriera le maglie di Juve, Roma, Palermo e Fiorentina. Sotto la Mole è ancora detestato dai tifosi granata per la scelta di trasferirsi subito alla Juventus dopo il fallimento del Torino Calcio del presidente Cimminelli, squadra di cui Balza era capitano."
        },
        {
            "Title": "Pietro Orlandi: “Il carceriere di Emanuela è l’ex Nar Baioni, ma nessuno lo cerca”",
            "Source": "La Stampa",
            "Date": "2024-09-23",
            "Link": "https://www.lastampa.it/cronaca/2024/09/22/news/pietro_orlandi_carceriere_emanuela_nar_baioni-14655273/",
            "Content": "(ansa) Sarebbe stato uno dei suoi “carcerieri”, incaricato di cose come fare la spesa e il disbrigo di altre attività pratiche per la “gestione” della ragazza nascosta a Londra, l'uomo che lo ha contattato oltre un anno fa rivelandogli poco a poco sempre maggiori particolari sul destino della sorella. E oggi, ospite a “Verissimo”, Pietro Orlandi, ha rivelato pubblicamente il nome di quella “gola profonda” che dopo un dialogo serrato su piattaforme digitali, è scomparso nel nulla: «E' un ex Nar, amico di persone come Fioravanti e altri coinvolti nella strage di Bologna, si chiama Vittorio Baioni». Contattato dall'Ansa, Pietro Orlandi ha spiegato di non sapere se attualmente l'uomo sia vivo e dove si trovi: «Non lo so - afferma - per questo speravo che qualcuno se ne occupasse, per cercarlo e capire se lui era effettivamente la persona che mi ha contattato o era solo uno che aveva usato il suo nome, comunque presumo che sia vivo». I grandi gialli Emanuela Orlandi e i misteri vaticani 41 anni senza verità Gianluigi Nuzzi 17 Agosto 2024 A Verissimo Orlandi, pur esprimendo molta «fiducia» nel lavoro della Commissione bicamerale di inchiesta sulle scomparse di Mirella Gregori e di Emanuela Orlandi che sta indagando insieme a due procure, quella romana e quella vaticana, ha lamentato una sostanziale inerzia, proprio sulla pista di Londra, quella a suo parere «più importante in assoluto». E sull'uomo che gli avrebbe rivelato tanti dettagli decisivi, afferma: «Siccome nessuno lo cerca, faccio io il nome». «E' dura veramente - ha esordito il fratello della donna -, dopo 41 anni non riesco proprio a capire perchè più si va avanti, più si cercano cose e più arrivano ostacoli». Secondo la pista che porterebbe alla capitale inglese e i cui pezzi del puzzle sarebbero da ricercare, a suo dire, non solo nelle rivelazioni dell'ex Nar ma anche nei contenuti delle chat tra Francesca Immacolata Chaouqui e monsignor Vallejo Balda e nei cosiddetti \"5 fogli\" con la presunta lista delle spese, Emanuela sarebbe stata rapita e mantenuta a Londra sotto falsa identità in un \"convitto\" dall'83 fino almeno al 1997. Caso Orlandi, ecco perché la verità è interesse di tutti giacomo galeazzi 08 Agosto 2023 «Questa persona che mi ha contattato e poi è sparita - ha detto Orlandi - era una persona “addetta” diciamo alla gestione, non sapeva i motivi del rapimento, mi ha detto, io stavo lì assieme ad altri in un appartamento vicino, e facevo piccole mansioni come fare la spesa, per gestire la situazione», «lui mi ha detto che è partito sullo stesso volo Roma-Londra». Quest'uomo, aggiunge, sicuramente «fino al '97 è stato lì, poi è andato via e non so che cosa sia successo, mi ha fatto il nome di un'altra persona del suo gruppo, Stefano Sderini, un altro dei Nar, che avrebbe fatto delle telefonate anonime. In questo momento non so dove sia, credo latitante in Sudamerica ma è una persona viva». Emanuela Orlandi, il Vaticano riapre il caso: via a nuove indagini. Il legale della famiglia: “Lo chiedevamo da un anno” 09 Gennaio 2023 Pietro Orlandi ha accennato anche a un presunto rapporto tra il Vaticano e il ministero della Difesa italiano: «Ci sono elementi di contatto in quella situazione», relativi a «un volo Roma-Londra richiesto dal Vaticano», e, accusa, «nessuno se ne sta occupando». Ma «non si può non approfondire, ci sono troppi elementi, troppe coincidenze»."
        },
        {
            "Title": "Gol e highlights Inter Milan 1-2",
            "Source": "La Stampa",
            "Date": "2024-09-23",
            "Link": "https://www.lastampa.it/sport/calcio/2024/09/22/news/gol_highlights_inter_milan-14655614/",
            "Content": "(lapresse) Con una grande prestazione di orgoglio, carattere e qualità, il Milan beffa l'Inter in extremis e si prende meritatamente, ma un po’ a sorpresa, il derby della Madonnina mettendo fine alla striscia di 6 vittorie di fila dei cugini. A San Siro finisce 2-1 grazie alla zuccata nel finale di Gabbia, dopo il botta e risposta nel primo tempo tra Pulisic e Dimarco. Grande gioia in un momento delicato per gli uomini di Paulo Fonseca, che agguantano a quota 8 punti in classifica i rivali del collega Simone Inzaghi, al primo ko della stagione. L'avvio di gara sorride senza alcun dubbio alla formazione rossonera, che al 6' già spaventa Sommer con un tentativo di Morata (alzato in corner), poi al 10' trova il vantaggio con un assolo fantastico di Pulisic: lo statunitense recupera palla sulla trequarti e, dopo una serpentina da applausi, firma l'1-0 sotto porta. I nerazzurri sembrano far fatica ad ingranare, ma al quarto d'ora la scossa la dà capitan Lautaro, che gira alto una palla invitante su sponda aerea di Dumfries. La squadra di Inzaghi prende coraggio e al 28' ristabilisce la parità grazie a Dimarco, letale con un diagonale mancino dopo un bello scambio proprio con Lautaro. La sfida cambia completamente volto e sul finire di primo tempo l'Inter sfiora anche il raddoppio: Thuram si gira molto bene in area e prova a cogliere di sorpresa Maignan, bravissimo a distendersi e salvare tutto. Il Milan torna a farsi vedere in attacco nei primissimi secondi della ripresa, quando su un cross dal fondo di Emerson Royal arriva uno stacco imperioso di Leao che costringe Sommer a volare in tuffo. Il portiere nerazzurro è bravo anche al 64' sul destro dal limite di Rejinders, servito proprio da Leao, poi un minuto più tardi viene prima assegnato e poi revocato dal Var un rigore ai rossoneri per un presunto tocco di mano in area di Lautaro. La risposta dell'Inter è affidata ancora a Lautaro, che spaventa Maignan con una girata al volo di mancino, ma al 75' e 77' sono nuovamente gli uomini di Fonseca ad avere due opportunità giganti per tornare avanti: Leao viene neutralizzato da un super Sommer al termine di un contropiede, mentre Abraham fallisce clamorosamente sotto porta dopo un tocco da favola di Rejinders. Il Diavolo merita, non smette di crederci e a pochi istanti dal 90' trova il lampo decisivo con Gabbia, l'uomo più inaspettato, che di testa realizza il 2-1 sulla punizione messa in mezzo da Rejinders. Prima del triplice fischio Okafor fallisce tutto solo anche il possibile tris."
        },
        {
            "Title": "Grasso non vuol dire malato, l’importanza di essere allenati",
            "Source": "La Stampa",
            "Date": "2024-09-23",
            "Link": "https://www.lastampa.it/salute/2024/09/16/news/lunga_vita_longevita_obesita_grasso-423495190/",
            "Content": "Viviamo in una società che ha sempre legato l’idea di salute al peso corporeo. Spesso, si pensa che “magro” sia sinonimo di “sano” e “grasso” sia sinonimo di “malato”. Ma questo modello, basato su canoni estetici, sta mostrando i suoi limiti. Non è più solo una questione di peso sulla bilancia, ma di come il nostro corpo reagisce al movimento, all’allenamento e all’attività fisica. Lunga vita: l’archivio completo Un concetto emergente è quello del “Fat but Fit”, tradotto malamente come “grasso ma in forma”. Cosa significa esattamente? Vuol dire che una persona sovrappeso, ma allenata, può avere un rischio di mortalità simile a una persona normopeso. Sembra sorprendente, ma non lo è affatto. Infatti, l’esercizio fisico regolare attiva una serie di processi metabolici che migliorano la salute complessiva, indipendentemente dal peso corporeo. Questi processi includono miglioramenti nella salute cardiovascolare, nella gestione del glucosio e nella riduzione dell’infiammazione, tutti fattori chiave per prevenire le malattie croniche. Sarcobesità, che cos’è e perché ci deve preoccupare di Aureliano Stingi 09 Settembre 2024 Sedentarietà e rischio mortalità Un altro punto fondamentale che emerge da recenti ricerche è che la sedentarietà è un fattore di rischio di mortalità prematura indipendente dal peso. In altre parole, una persona magra ma sedentaria può essere altrettanto, se non più, a rischio di sviluppare problemi di salute rispetto a una persona sovrappeso che si allena regolarmente. Questo ci invita a riflettere: quanto è importante muoversi e allenarsi, a prescindere dal nostro peso corporeo? Un nuovo studio pubblicato su Nature rafforza ulteriormente questo concetto. I ricercatori hanno studiato l’impatto dell’esercizio fisico sulla struttura del tessuto adiposo sottocutaneo addominale (aSAT), un tipo di grasso particolarmente legato a complicazioni metaboliche e cardiovascolari. Lo studio ha confrontato persone attive e sovrappeso con persone sedentarie e sovrappeso, rivelando che il tessuto adiposo delle persone attive era strutturalmente diverso. I soggetti allenati presentavano una maggiore densità capillare e meno accumulo di macrofagi, cellule immunitarie che contribuiscono all'infiammazione. Inoltre, avevano un'abbondanza di proteine ??che migliorano la capacità del corpo di accumulare e utilizzare i lipidi, oltre a un profilo proteomico che favorisce la salute cardiometabolica. Poco tempo per fare attività fisica? Si può sempre diventare un weekend warrior di Aureliano Stingi 02 Settembre 2024 Gli effetti dell’esercizio fisico Questi risultati suggeriscono che l’esercizio fisico non solo aiuta a gestire il peso, ma modifica il modo in cui il nostro corpo gestisce il grasso, migliorando la sua struttura e funzione. Il tessuto adiposo delle persone allenate è più capace di adattarsi, proteggendo il corpo da malattie metaboliche e cardiovascolari. In altre parole, essere fisicamente attivi può \"rimodellare\" il grasso corporeo in modo da renderlo meno dannoso per la nostra salute. Ma cosa significa tutto questo nella pratica? Significa che dobbiamo smettere di giudicare lo stato di salute delle persone solo in base al loro aspetto fisico. Non basta essere magri per essere sani, così come non è detto che una persona in sovrappeso sia inevitabilmente a rischio. Dobbiamo promuovere uno stile di vita attivo, che includa allenamento regolare e movimento costante, perché il vero nemico non è il grasso in sé, ma la sedentarietà. Uomini e donne divisi (anche) dai muscoli di Aureliano Stingi 26 Agosto 2024 Stop ai canoni estetici Ovviamente, questo non significa che possiamo dimenticarci della dieta o che il peso non sia un fattore importante. Tenere sotto controllo il grasso viscerale e addominale rimane essenziale, poiché è quello più legato alle complicazioni metaboliche. Tuttavia, l’equilibrio tra attività fisica e alimentazione rimane la chiave. Anche se non raggiungiamo immediatamente il nostro \"peso ideale\", il movimento costante ci proteggerà da molti rischi. In conclusione, il messaggio è chiaro: meglio essere grassi ma allenati che magri ma sedentari. Non è il peso corporeo in sé a determinare la nostra salute, ma come ci muoviamo e come trattiamo il nostro corpo. Dobbiamo smetterla di giudicare basandoci su canoni estetici superati e concentrarci su ciò che conta davvero: l'attività fisica e il benessere. Muoviamoci, alleniamoci, e ricordiamoci che la salute non è solo una questione di peso, ma di come ci sentiamo e di quanto ci muoviamo ogni giorno. TAKE HOME MESSAGE L'allenamento regolare migliora la salute anche in persone sovrappeso, riducendo il rischio di malattie. La sedentarietà, indipendentemente dal peso, è un fattore di rischio significativo per la mortalità prematura. La salute non si giudica dall'estetica: essere attivi è più importante che essere magri. REF: https://www.nature.com/articles/s42255-024-01103-x Aureliano Stingi, dottore in biologia molecolare, lavora nell'ambito dell'oncologia di precisione e longevità Instagram: Aureliano _Stingi Twitter: @AurelianoStingi Argomenti Lunga vita esercizio fisico obesità Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Tutto andava bene con il gatto Boots, finché delle persone non sono andate a trovarlo a casa La Zampa A causa dell’entropion il ;gatto Louis stava perdendo la vista, ma degli amici inaspettati hanno cambiato il suo destino La Zampa Il pavimento di casa è sempre allagato, impossibile non ridere quando si scopre che cosa combina il cane di Isabella Amato La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato Leggi anche Sarcobesità, che cos’è e perché ci deve preoccupare Poco tempo per fare attività fisica? Si può sempre diventare un weekend warrior Alzheimer, da una proteina ‘spazzina’ la speranza di una terapia Salute Ictus, corsa contro il tempo per salvare i neuroni in penombra di Elvira Naselli Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Mondiali di ciclismo, Ganna argento e Affini bronzo nella crono",
            "Source": "La Stampa",
            "Date": "2024-09-23",
            "Link": "https://www.lastampa.it/sport/ciclismo/2024/09/22/news/ganna_affini_mondiali_crono-14654985/",
            "Content": "Filippo Ganna (afp) Straordinario bilancio per l'Italia nella crono dei Mondiali: Filippo Ganna argento ed Edoardo Affini bronzo, due azzurri sul podio della cronometro dei Campionati mondiali di ciclismo su strada di Zurigo. Oro a Evenepoel, che ha coperto i 46,1 chilometri del tracciato, ricavato nella zona di Zurigo, in 53'01\"98. Il corridore belga, perfetto nella prima parte di gara, ha preceduto di 6\"43, Ganna e di 54\"44 il campione europeo in carica, Affini. Evenepoel, 24 anni, sulle strade elvetiche si à confermato campione del mondo nella gara contro il tempo a dodici mesi di distanza dall'oro di Glasgow. In questa stagione il campione belga si è messo al collo il doppio oro olimpico vincendo a Parigi sia la crono che la prova in linea. Nella bacheca dell'atleta della Soudal Quick-Step ci sono altre medaglie nelle crono iridate, l'argento del 2019 e i bronzi del 2021 e 2022. Per Ganna, 28 anni di Verbania della Ineos, si tratta della sesta medaglia nella crono mondiale Elite su strada dopo gli ori a Imola 2020 e Fiandre 2021, gli argenti del 2022 e 2023, e il bronzo del 2019. Per Affini, 28 anni di Mantova della Jumbo-Visma, è la prima medaglia iridata a livello individuale dopo le due medaglia con la staffetta (argento nel 2022 e bronzo nel 2021)."
        },
        {
            "Title": "“Fai posto al cuore”, la campagna per conoscere la cardiomiopatia ipertrofica",
            "Source": "La Stampa",
            "Date": "2024-09-23",
            "Link": "https://www.lastampa.it/salute/dossier/frontiere/2024/09/21/news/cardiomiopatia_ipertrofica_ostruttiva_cos_e-423513767/",
            "Content": "Può mancare il respiro, fare male il petto, sentirlo palpitare, si può svenire. È la malattia del “cuore spesso”, causata cioè da una ipertrofia delle pareti del muscolo cardiaco. Ecco perché è stata chiamata “Fai posto al cuore” la campagna per far conoscere la cardiomiopatia ipertrofica ostruttiva e dare un messaggio di speranza per gli 11 mila pazienti che ne sono affetti nel nostro paese. Cardiomiopatie, per 350mila pazienti diagnosi come 'terremoto' che scuote la vita di Irma D'Aria 19 Marzo 2024 La malattia Anche solo fare una passeggiata o salire le scale può essere difficile per chi soffre di cardiomiopatia ipertrofica ostruttiva, e la sensazione che si prova è quella di vivere una vita da spettatori seduti invece che da protagonisti, come spiega Franco Cecchi - Presidente dell’Associazione Italiana Cardiomiopatie (Aicarm), che sostiene la campagna. Il cui simbolo è, non a caso, una panchina, ma dalla curiosa forma di un foglio: un’istallazione che vuole ricordare l’importanza dell’informazione. Cardiomiopatia ipertrofica, la terapia funziona a lungo di Dario Rubino 06 Settembre 2024 “La cardiomiopatia ipertrofica ostruttiva è una forma di cardiomiopatia spesso ereditaria e progressiva, che inizialmente può essere ben tollerata, ma può avere conseguenze anche molto gravi - sottolinea Cecchi -. La diagnosi è un momento che spesso sconvolge chi ne è affetto e i suoi familiari. Per questo abbiamo deciso di sostenere questa campagna per far comprendere a tutti l’impatto di questa patologia”. La campagna L’iniziativa - promossa da Bristol Myers Squibb e realizzata anche con il patrocinio della Società Italiana Cardiologia e dell’Associazione Nazionale Medici Cardiologi, oltre che di Aicarm - è presentata oggi a Milano alla vigilia della terza Run For Inclusion presso il Village all’Arco della Pace, con interventi di esperti e testimonianze di pazienti. “Fai posto al cuore” continuerà anche nei prossimi mesi con dei talk che daranno l’opportunità ai pazienti di condividere esperienze e ricevere supporto emotivo. “La scienza non si ferma - conclude Regina Vasiliou, General Manager di Bristol Myers Squibb Italia -. Da sempre la nostra Azienda, tra le sue priorità, promuove una corretta informazione. La cardiomiopatia ipertrofica ostruttiva ha un grande impatto sulla qualità di vita di molte persone e con questa iniziativa vogliamo contribuire ad aumentarne la conoscenza”. Cardiomiopatia ipertrofica, la chirurgia può attendere di Dario Rubino 07 Settembre 2023 Per avere maggiori informazioni sulla campagna e sulla cardiomiopatia ipertrofica ostruttiva si può visitare il sito www.cmio.it. Argomenti cuore e cardiologia La Zampa Tutto andava bene con il gatto Boots, finché delle persone non sono andate a trovarlo a casa La Zampa A causa dell’entropion il ;gatto Louis stava perdendo la vista, ma degli amici inaspettati hanno cambiato il suo destino La Zampa Il pavimento di casa è sempre allagato, impossibile non ridere quando si scopre che cosa combina il cane di Isabella Amato La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato Leggi anche Cardiomiopatia ipertrofica, la terapia funziona a lungo Open Week delle malattie cardiovascolari: esami gratuiti negli ospedali a misura di donna Bradicardia, quando serve il pacemaker se il cuore rallenta troppo Salute Ictus, corsa contro il tempo per salvare i neuroni in penombra di Elvira Naselli Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Caldaie a gas, quante ce ne sono in Italia? Sono pericolose?",
            "Source": "La Stampa",
            "Date": "2024-09-23",
            "Link": "https://www.lastampa.it/cronaca/2024/09/22/news/caldaie_gas_pericolo_rischio_esplosione_monossido_carbonio_legambiente_manutenzione-14654733/",
            "Content": "Un tecnico controlla una caldaia a gas Sono più di 19 milioni le caldaie a gas installate in Italia, fra sistemi autonomi e centralizzati, di cui almeno 7 milioni con più di 15 anni di attività alle spalle. Legambiente le definisce tutte “pezzi da museo”, a prescindere dall’età, per la concezione che sta alla loro base: “Consumano il 50% del gas utilizzato nel nostro Paese e sono la causa della voce di spesa energetica più alta per famiglie e imprese”. E dal punto di vista della sicurezza? Chiunque capisce che una caldaia è pericolosa se si sente odore di gas: in quel caso non bisogna accendere luci né apparecchi elettrici (potrebbe essere la miccia di un’esplosione), spegnere l’impianto, ventilare l’ambiente e chiamare un tecnico. Ma a parte questa situazione di rischio così evidente, ci sono altri segnali che devono suscitare allarme. I SEGNALI DI ALLARME Una pressione troppo alta può causare il malfunzionamento della valvola di sicurezza e in casi estremi portare all'esplosione della caldaia. Perciò è importante mantenere la pressione nei valori consigliati dal produttore e in ogni caso fare controlli periodici. Una caldaia efficiente e sicura deve bruciare bene il gas. Se invece la fiamma “pilota” è instabile, tende a spegnersi o cambia colore, significa che c’è un problema di combustione. Questo può portare a una produzione inefficiente di calore ma in casi estremi anche all'emissione di monossido di carbonio, un gas inodore e mortale. L’esplosione non è l’unico pericolo. Poi c’è il segnale di allarme che arriva dai rumori: gorgoglii, colpi, fischi. Possono derivare da formazione di calcare o malfunzionamento dei componenti. Non c’è pericolo immediato ma col tempo questi problemi, se lasciati a sé, possono causare danni ulteriori e rendere la caldaia pericolosa. Il malfunzionamento dell’estrattore dei fumi della combustione fa sbattere la ventola contro altre parti in metallo e questo segnala un problema grave. Una caldaia non deve perdere acqua. Se produce perdite ci sono probabilmente problemi con le guarnizioni, i raccordi o lo scambiatore di calore. Oltre che provocare, col tempo, danni strutturali alla caldaia, le perdite d'acqua possono causare cortocircuiti elettrici , che a loro volta possono innescare incendi. Bisogna seguire con scrupolo le regole suggerite dal produttore, non solo nel funzionamento quotidiano ma anche nella manutenzione periodica. Il tecnico incaricato verificherà l'efficienza della combustione, controllerà e pulirà i componenti e sostituirà le parti usurate."
        },
        {
            "Title": "Vampate in menopausa, arriva il farmaco che le tratta senza ormoni",
            "Source": "La Stampa",
            "Date": "2024-09-23",
            "Link": "https://www.lastampa.it/salute/2024/09/19/news/vampate_menopausa_nuovo_farmaco-423509341/",
            "Content": "Arriva il farmaco non ormonale per le vampate di calore e le sudorazioni notturne associate alla menopausa: è stato approvato in Italia dall’Agenzia italiana del farmaco, l’Aifa, ed è destinato al trattamento dei sintomi vasomotori, da moderati a gravi. Il via libera a Fezolinetant, che era stato approvato lo scorso dicembre dall’agenzia europea Ema, si basa sui risultati del programma Bright Sky, che ha incluso tre studi clinici di fase 3 per un totale di 3.000 donne arruolate in Europa, in Canada e negli Stati Uniti: qui la Food and Drug Administration Fda l’aveva approvato il 12 maggio 2023. Inoltre, i risultati di alcune sottoanalisi sono stati presentati dall’azienda produttrice Astellas Pharma al meeting annuale della Menopause Society appena conclusosi a Chicago. Le vampate in menopausa I sintomi vasomotori si manifestano diversi anni prima della menopausa e possono perdurare a lungo, anche oltre un decennio. A livello globale, più della metà delle donne in menopausa li sperimenta, con tassi in Europa che vanno dal 56% al 97%. La prevalenza dei sintomi, da moderati a gravi, nelle donne in postmenopausa è del 40%. L’approvazione del farmaco è, quindi, una buona notizia anche per tutte coloro che, per motivi medici, come ad esempio l’aver avuto un tumore al seno o altri tumori ormono-dipendenti, non possono assumere la terapia ormonale sostitutiva. Come funziona il farmaco Come funziona il farmaco? È a bersaglio molecolare: supera la barriera ematoencefalica e agisce direttamente sul nostro termostato interno, il centro di controllo della temperatura corporea che si trova nell’ipotalamo. La molecola si lega quindi ai recettori della neurochinina B, un neuropeptide prodotto dai neuroni dell’ipotalamo, la quale entra in gioco con un meccanismo complesso nella regolazione della temperatura corporea, rispondendo ai livelli ormonali (la sua produzione ipotalamica aumenta al diminuire degli ormoni). Bloccando i recettori di questo neuropeptide, il farmaco influisce sull’attività della popolazione neurale che controlla la temperatura dell’organismo: impedisce la tempesta neurovegetativa fatta di vasodilatazione, arrossamento cutaneo, sudorazione profusa e spesso battito cardiaco accelerato, riducendo così la frequenza e l’intensità dei sintomi vasomotori. La terapia si può personalizzare “Fezolinetant agisce bloccando le neurochinine implicate nella termoregolazione dell’organismo. Si tratta, perciò, di un meccanismo d’azione molto sofisticato, innovativo e preciso, che agisce proprio all’origine della causa che provoca i sintomi vasomotori”, ha dichiarato Tommaso Simoncini, ordinario di ginecologia e ostetricia all’Università di Pisa e presidente della Società internazionale di endocrinologia ginecologica Isge. “Questo è un vantaggio importante, in quanto consente ai clinici di personalizzare la terapia in base alla tipologia e gravità dei sintomi”. Quali sono gli effetti collaterali \"Inoltre - continua lo specialista - è un farmaco che presenta un buon profilo di tollerabilità, come è stato dimostrato negli studi registrativi, che evidenziano i dati di efficacia e sicurezza a 52 settimane”. Quali sono gli effetti collaterali? I più comuni sono diarrea (3%), difficoltà a dormire (3%) e, più raramente, un aumento delle transaminasi (gli enzimi epatici) nel sangue”. Un disturbo da non sottovalutare Non si tratta in questo caso solo di eliminare un “fastidio” alle donne, ma di risolvere sintomi che interferiscono con le attività quotidiane e che hanno conseguenze sulla salute. “Gli studi confermano che circa l’80% delle donne in menopausa accusa vampate di calore e, in circa il 40% dei casi, queste possono essere di intensità da moderata a molto severa e interferiscono sulle attività quotidiane, sul lavoro e sulla qualità di vita della donna”, continua Rossella Nappi, professoressa di Ostetricia e Ginecologia all’Università di Pavia e presidente della Società internazionale della menopausa Ims. Menopausa, hai più di 10 vampate di calore al giorno? Fai attenzione al cuore di Deborah Ameri 18 Ottobre 2022 I rischi per la salute delle sudorazioni notturne Più insidiose per la salute sono le sudorazioni notturne: “Influenzano in modo negativo il sonno, che è un fattore fondamentale del nostro benessere. Svegliarsi di notte ripetutamente, molto sudate, comporta nel tempo un’usura psico-fisico e mentale molto elevata. È stato calcolato, infatti, che i disturbi del sonno impattano moltissimo sul tono dell’umore, sullo stato di veglia diurno, sull’efficienza psico-fisica e comportano un senso di stanchezza generalizzata. Il sonno è l’ottavo pilastro del rischio cardiovascolare. Le donne con vampate di calore producono più ormoni dello stress, i vasi sanguigni subiscono una vasocostrizione e si accumula un maggiore rischio a carico del microcircolo cerebrale e del sistema nervoso centrale, oltre che a livello cardiaco”. Lo stigma sociale Nappi, che sarà in libreria con “Vivere bene in menopausa. Consigli pratici per affrontare con serenità i cambiamenti” (Rizzoli) dall’8 ottobre, ricorda lo stigma che ancora affligge questa condizione, percepita come qualcosa da accettare e basta, senza intervenire. Tutto questo – sottolinea - deve cambiare: “Oggi la donna a 50 anni è ancora attiva e ha davanti a sé una lunga aspettativa di vita. Sappiamo che la menopausa e i suoi sintomi possono avere ripercussioni importanti sulla salute di molti organi e apparati anche a distanza di molti anni. È necessario, quindi, proteggere la donna e la sua salute futura e, oggi, è possibile farlo grazie ai progressi della ricerca che hanno reso disponibili farmaci non ormonali, efficaci e dotati di un buon profilo di sicurezza”. “La menopausa è\", conclude Nappi, \"un evento bio-psico-sociale da non sminuire. È giunto il momento di cambiare la narrazione da tutti i punti di vista. Come abbiamo scritto nel manifesto sulla menopausa appena pubblicato dalla Società internazionale della menopausa Ims”. Il farmaco è da assumere per via orale una volta al giorno in compresse da 45mg, gli studi finora arrivano a un anno di assunzione, il farmaco è nuovo e pur essendo in corso di monitoraggio i clinici non hanno indicazioni che prolungare l’assunzione sia sconsigliato. Il farmaco non è rimborsabile ma si acquista in farmacia. Infine, va ricordato che il farmaco non agisce su tutti gli altri effetti dei cambiamenti fisiologici della menopausa, come quelli metabolici, l’osteoporosi o la sindrome genitourinaria. Argomenti farmaci menopausa salute femminile Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Tutto andava bene con il gatto Boots, finché delle persone non sono andate a trovarlo a casa La Zampa A causa dell’entropion il ;gatto Louis stava perdendo la vista, ma degli amici inaspettati hanno cambiato il suo destino La Zampa Il pavimento di casa è sempre allagato, impossibile non ridere quando si scopre che cosa combina il cane di Isabella Amato La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato Leggi anche Menopausa e sessualità femminile: dieci consigli per viverla al meglio Menopausa: dalla terapia ormonale sostitutiva agli ormoni bioidentici di Penelope Cruz, cosa c'è da sapere Attività fisica e ormoni: come si influenzano a vicenda Salute Ictus, corsa contro il tempo per salvare i neuroni in penombra di Elvira Naselli Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "La Roma di Juric batte l'Udinese 3-0. I tifosi giallorossi disertano la Curva Sud fino al 30'",
            "Source": "La Stampa",
            "Date": "2024-09-23",
            "Link": "https://www.lastampa.it/sport/calcio/2024/09/22/news/roma_udinese_serie_a-14655260/",
            "Content": "(lapresse) La Roma si risolleva battendo nettamente 3-0 l'Udinese, in un Olimpico abbastanza surreale in avvio di gara, dopo una settimana di grossi scossoni, con l'esonero di Daniele De Rossi, l'arrivo in panchina di Ivan Juric e le dimissioni del Ceo Lina Souloukou. Basta un gol nel primo tempo e due nella ripresa, alla prima di Juric sulla panchina giallorossa, per aggiudicarsi la sfida, grazie a Dobvyk nel primo tempo e di Dybala su calcio di rigore e Baldanzi, da poco entrato, nel secondo, per portare i primi tre punti della stagione e salire a 6 punti in classifica, mentre l'Udinese, che non ha giocato una buona gara, resta a 10 punti. Lina Souloukou, il Ceo della Roma ha rassegnato le dimissioni: era sotto scorta dopo l'esonero di De Rossi MATTEO DE SANTIS 22 Settembre 2024 Fischi in avvio ai giocatori della Roma con la Curva Sud che entra dopo mezz'ora dall'inizio della sfida molto delicata per i giallorossi. Juric cerca di andare sull''usato sicuro' e schiera Celik e Pellegrini titolari al posto dell'infortunato Saelemaekers e di Konè, assente anche l'altro infortunato Le Fèe, con il giovane Pisilli confermato a centrocampo, El Shaarawy esterno alto con Dybala e Dobvyk in attacco. Nell'Udinese l'unico indisponibile è Sanchez e il tecnico Runjaic rispetto alla sfida con il Parma cambia Giannetti e Payero con Kabasele e Ekkelenkamp. La Roma parte bene e all'8' un filtrante di Angelino per Dovbyk porta l'attaccante al tiro con il sinistro, ma è bravo Okoye a respingere. Al 15' ci prova El Shaarawy che crossa per Pellegrini che incorna fuori. Un minuto dopo si fa vedere l'Udinese con Thauvin che taglia tutta la difesa con il cross per Ehizibue, che da buona posizione tocca male il pallone e lo manda sul fondo. Al 19' la Roma passa: El Shaarawy lancia Dobvyk che con un diagonale potente e preciso trova l'1-0. Udinese - Roma, i tifosi: \"De Rossi trattato malissimo\" La Roma controlla ma al 30' Svilar rischia la frittata: pressato da Brenner, il portiere se la cava con una rimessa dal fondo. Al 35' Angelino crossa da sinistra per il tentativo al volo di Celik che termina fuori. La Roma continua a premere alla ricerca del secondo gol e al 42' Pellegrini serve Dybala che ci prova con il destro ma la palla termina alta. Ad inizio ripresa la Roma raddoppia subito al 49': Dovbyk ruba palla nei pressi della bandierina e serve Dybala, che salta nettamente Bijol che lo stende: rigore netto che lo stesso Dybala realizza per il 2-0. Al 51' giallorossi vicini al tris: colpo di testa Cristante parato da Okoye, la palla arriva a Dovbyk che da due passi, anzichè calciare serve ancora Cristante il cui tiro viene respinto. L'Udinese prova a reagire e al 66' su un contropiede condotto da Brenner il pallone arriva a Thauvin, che rientra sul sinistro e calcia forte ma c'è il grandissimo intervento di Svilar che manda in angolo. Juric manda in campo Paredes e Baldanzi per Pisilli e Pellegrini e il giovane trequartista cala subito il tris. Al 70' Baldanzi chiede il triangolo a Dovbyk e davanti ad Okoye non sbaglia per il 3-0 dei giallorossi che calano un po' di intensità. L'Udinese non ha più niente da perdere e prova a rendere meno amara la sconfitta ma Svilar è attento. Juric non vuole cali e la Roma si rende ancora pericolosa in contropiede con Paredes che lancia nello spazio Dobvyk che entra in area e con lo scavetto segna ancora, ma era partito da posizione di fuorigioco e il gol viene annullato. Nel finale entrano Soulè, Hermoso e Konè per controllare il finale con forze fresche e la Roma conquista il primo successo in questo campionato."
        },
        {
            "Title": "Le ossessioni, il medico legale come testimone, l’aula per evitare spettacolarizzazioni: inizia il processo a Turetta",
            "Source": "La Stampa",
            "Date": "2024-09-23",
            "Link": "https://www.lastampa.it/cronaca/2024/09/23/news/processo_filippo_turetta_oggi_omicidio_giulia_cecchettin-14655916/",
            "Content": "Filippo Turetta VENEZIA. Ha rifiutato l'udienza preliminare. Chiamerà a testimoniare il solo medico legale Monica Cucci, di Milano. E, tramite il suo avvocato, ha promesso che non chiederà di essere sottoposto alla perizia psichiatrica. Dice che accetterà la pena, qualsiasi essa sia. Oggi, per Filippo Turetta, è il giorno della prima udienza del processo per l'omicidio di Giulia Cecchettin, l'ex fidanzata che aveva deciso di lasciarlo. Le accuse sono di omicidio volontario aggravato da premeditazione, crudeltà, efferatezza e stalking, e di occultamento di cadavere. Rischia l'ergastolo. Un murale dedicato a Giulia Cecchettin (ansa) Quasi sicuramente, oggi non si presenterà in tribunale. L'aula sarà una delle più piccole della cittadella della giustizia di Venezia, scelta per evitare un \"processo show\": appena venti posti per i giornalisti, altrettanti per chi vorrà assistere all'udienza, oltre alle postazioni riservate alle parti. Alle 8,30 arriva il papà di Giulia Cecchettin, Gino. Lui e la sorella della vittima, Elena, sono inseriti nella lista dei trenta testimoni nominati dalla procura. Oltre a loro, figurano gli amici della ragazza, chiamati a raccontare le ossessioni di Turetta, i carabinieri che hanno condotto le indagini e il testimone della prima lite nel parcheggio di Vigonovo (Venezia), a un centinaio di metri da casa di Giulia. il retroscena Giulia Cecchettin, se Turetta rinuncia a dare battaglia in tribunale Gianluigi Nuzzi 22 Settembre 2024 La difesa potrebbe orientare la sua strategia nel tentativo di evitare l'aggravante della premeditazione, ma sono tanti gli indizi che fanno immaginare che Turetta avesse organizzato il delitto. I coltelli, lo scotch, i sacchi neri e i vestiti di ricambio che il 22enne aveva portato con sé in auto. Alcuni appunti trovati tra le note del computer, che gli inquirenti sono riusciti a recuperare, nonostante il ragazzo avesse tentato di cancellarli: «Carte geografiche, zaino grande, coltelli, pieno di metano/benzina, scotch, sacchi immondizia, cercare cose a casa (badile, coltelli, bloccare portiera Punto». Appunti per uccidere Giulia. Era l'11 novembre scorso quando i due ragazzi, che si erano lasciati da mesi, decidevano di trascorrere un pomeriggio insieme nel centro commerciale Nave de Vero di Marghera. Giulia si sarebbe dovuta laureare cinque giorni dopo, era alla ricerca del vestito e delle scarpe da indossare in occasione della discussione della tesi e Filippo si era offerto di accompagnarla a fare shopping. Dopo il giro per negozi, si erano fermati a cenare al McDonald's, prima di rincasare. I familiari di Giulia Cecchettin ricevono la laurea alla memoria della giovane, che è stata uccisa pochi giorni prima di concludere i suoi studi (ansa) A pochi passi da casa di Giulia, però, l'ennesima lite. La 22enne aveva troncato quella relazione da tempo - aveva altri progetti per il suo futuro, dopo la laurea, e Turetta aveva comportamenti sempre più ossessivi - ma lui non lo accettava. Il resto è cronaca purtroppo raccontata tante volte. È in quel parcheggio che Turetta colpisce Giulia una prima volta, con un primo coltello. Per poi costringerla nell'auto, rimettere in moto e allontanarsi verso la zona industriale di Fossò. E, lì, ucciderla. Quelle immagini, tremende, sono state cristallizzate sul nastro delle telecamere di sorveglianza esterna dell'azienda Dior. Mostrano Giulia fuggire dall'auto. E poi mostrano Turetta raggiungerla e colpirla infinite volte con un coltello, infierire sul suo corpo, come fosse stato un fantoccio. Turetta: “O ci laureiamo insieme o la vita è finita”. Le minacce a Giulia Cecchettin 9 mesi prima dell'omicidio 09 Luglio 2024 Dopo, la fuga. Durata una settimana. Il corpo di Giulia Cecchettin è stato trovato giù da una scarpata, nella zona del lago di Barcis, in provincia di Pordenone. Filippo Turetta è stato arrestato ad Halle, in Germania. Riconosciuto a bordo della sua auto, una Punto Nera ricercatissima in mezza Europa, ferma nella corsia d'emergenza dell'autostrada, ormai senza benzina. Adesso Filippo Turetta rischia l'ergastolo. Questo è un articolo a pagamento, ma oggi te lo regaliamo."
        },
        {
            "Title": "Missili sul Nord di Israele, per l’Onu “rischio catastrofe”. Il giallo della morte di Sinwar",
            "Source": "La Stampa",
            "Date": "2024-09-23",
            "Link": "https://www.lastampa.it/esteri/2024/09/23/news/missili_israele_onu_rischio_catastrofe-14655547/",
            "Content": "Nella foto Yahya Sinwar, leader di Hamas (afp) Abbonati per leggere anche"
        },
        {
            "Title": "Stefano Andreotti replica a Rita Dalla Chiesa: “Accusare mio padre è uno schiaffo alla sua memoria”",
            "Source": "La Stampa",
            "Date": "2024-09-23",
            "Link": "https://www.lastampa.it/cronaca/2024/09/22/news/figlio_andreotti_rita_dalla_chiesa-14655297/",
            "Content": "Stefano Andreotti e Rita Dalla Chiesa «Accusare mio padre di un suo possibile coinvolgimento in un omicidio o di avere rapporti con la mafia è uno schiaffo alla sua memoria e alla sua storia». Così Stefano Andreotti, figlio del 7 volte presidente del Consiglio Giulio Andreotti, si dice “addolorato per le parole” di Rita Dalla Chiesa su un possibile coinvolgimento dello storico esponetene della Dc nell'uccisione del generale Carlo Alberto Dalla Chiesa. «Le sentenze di Palermo e di Perugia hanno smentito» ogni ipotesi in questo senso, sottolinea, ricordando come invece tra suo padre e il generale «ci fosse un rapporto di grande stima reciproca». Rita Dalla Chiesa indica Andreotti dietro la morte di suo padre: \"Ucciso per un favore a un politico\" Andreotti aveva grande fiducia in Dalla Chiesa «Mio padre aveva grande fiducia nel generale, lo volle a capo del nucleo speciale anti-terrorismo, facendogli avere poteri che permisero grandi risultati contro le Brigate Rosse». Dopo il ‘79, Giulio Andreotti resta fuori dai governi, per poi rientrare solo nell'’83 da ministro degli Esteri nel governo Craxi. «In quegli anni, prima del suo tragico omicidio – racconta il figlio – Dalla Chiesa passava a Roma e chiedeva di incontrarsi con mio padre, per scambiarsi idee e confrontarsi, incontri cordiali tra persone che si stimavano a vicenda». «Mio padre – spiega – sconsigliò a Dalla Chiesa di andare come Prefetto a Palermo, gli consigliò di farsi dare poteri maggiori, per poter coordinare la lotta alla criminalità, non soltanto siciliana, ma anche quella delle altre regioni del Sud, l'ndrangheta in Calabria e la camorra in Campania». Il valore della legalità secondo Dalla Chiesa: “È come un sentimento” simona romagnoli 13 Giugno 2024 La corrispondenza tra Andreotti e Dalla Chiesa Stefano Andreotti ha reso noto anche uno scambio epistolare del 1979. Nella prima lettera, datata 3 settembre 1979, è Giulio Andreotti a rivolgersi al generale, scrivendo di aver apprezzato la sua scelta di restare alla guida del nucleo antiterrorismo, rinunciando di tornare a svolgere l'incarico di generale dei carabinieri. «Caro generale – scrive Andreotti, che ha appena lasciato Palazzo Chigi dove è arrivato Francesco Cossiga – so che accettare la conferma all'incarico le costa, ma conosco anche il suo patriottismo e penso a quale effetto avrebbe avuto l'annuncio di una sua diversa soluzione e dobbiamo quindi ancor di più essere grati. Auguri di buon lavoro e cordialissimi saluti». Il 16 dello stesso mese risponde Dalla Chiesa: «Le sono tanto grato per i sentimenti di solidarietà e di incoraggiamento che si è compiaciuto farmi pervenire, sapevo della sua benevolenza e – con una punta di presunzione – anche della sua considerazione, ma l'aver potuto leggere così gentili espressioni, in un momento di particolare travaglio interiore e quando più ambivo ad un mio rientro nei ranghi e quindi nell'ombra mi ha fatto bene e mi è valso a quel po' di ossigeno di cui avevo bisogno», scrive il generale. «Continuò a sperare che nel giro di pochi mesi le mie aspirazioni possono trovare la loro realizzazione che gli stati emotivi concedano spazio anche a chi, più che apparire intende conservare la fede dell'umiltà e la modestia al servizio del nostro Stato ma è anche certo che nella parentesi per la quale mi richiesto di continuare a recitare una parte, le mie prestazioni saranno caratterizzate come lei chiede, dal più genuino senso di responsabilità verso il governo e verso la collettività. Le rinnovo signor presidente, i sensi della mia gratitudine», conclude il testo. Perché Andreotti non andò ai funerali di Dalla Chiesa Poi a settembre, dopo 100 giorni da Prefetto a Palermo, il tragico epilogo a via Carini: il generale viene massacrato dalle raffiche di kalashnikov.«Mio padre restò colpito da quell'omicidio – assicura – Tra l'altro conosceva bene la moglie Setti Carraro e la sua famiglia, con lei era stato amichevole e l'aveva aiutata ai tempi della Croce Rossa». Andreotti però non andò ai funerali: «Mio padre non aveva ruoli di governo in quel momento, scrisse un sentito telegramma, inviato al fratello del generale, Romeo, nel diario di quei giorni troviamo poi parole di stima e cordoglio per Dalla Chiesa», dice ancora Stefano, che con la sorella Serena ha curato una edizione critica dei diari del padre, negli scorsi anni. Agli atti del tempo finì però una battuta dello stesso Andreotti, che giustificò la sua assenza alle esequie, spiegando di «preferire i battesimi ai funerali». «È una battuta davvero infelice – ammette Stefano – ma certo non esprimeva il suo pensiero del tempo». Il giuramento di Andreotti prima della morte Stefano Andreotti preferisce ricordare invece quanto scrisse l’ex presidente del Consiglio nelle lettere che lasciò ai figli, da leggere all'indomani della morte avvenuta il 6 maggio del 2013. «Mio padre se ne è andato sereno, lui aveva una fede vera, in quelle righe che abbiamo letto la sera della scomparsa, c'era scritto “io giuro davanti a Dio di non avere avuto niente a che vedere con la Mafia, se non per combatterla, né con le uccisioni di Dalla Chiesa e Pecorelli”»."
        },
        {
            "Title": "Napoli, esplode palazzina: morti due bimbi, la mamma e la nonna. Salvi il papà e un figlio",
            "Source": "La Stampa",
            "Date": "2024-09-23",
            "Link": "https://www.lastampa.it/cronaca/2024/09/22/news/napoli_esplosione_in_una_palazzina_si_scava_per_salvare_tre_bambini_e_i_genitori_si_sentono_le_voci-14653743/",
            "Content": "Nella foto la palazzina esplosa a Saviano nel Napoletano È di quattro morti - due bambini, la mamma e la nonna – il bilancio della tragedia avvenuta questa mattina a Saviano, in provincia di Napoli, dove una palazzina è crollata in seguito ad una esplosione. A perdere la vita un fratellino e una sorellina di 6 e 4 anni, estratti dai soccorritori privi di vita, e più tardi la nonna 80enne. E infine la mamma. Palazzina crollata a Saviano, le riprese dal drone Sono rimasti feriti il papà e l'altro fratellino di appena 2 anni. Il piccolo è stato portato d'urgenza all'ospedale pediatrico Santobono di Napoli dov'è tuttora ricoverato per la frattura di un femore. Il papà, in condizioni estremamente critiche, è stato preso in carico dal reparto Grandi Ustionati al Cardarelli. Crollo palazzina a Saviano, il salvataggio di padre e figlio L'esplosione è avvenuta per una probabile fuga di gas e crollo poco dopo le 7 di questa mattina. Ha coinvolto una famiglia, genitori, tre bambini, e la madre della donna residente al piano più alto. I vigili del fuoco e i soccorritori stanno scavando a mano, pietra dopo pietra, per estrarre la madre dei bambini e moglie dell'uomo coinvolti. I soccorritori stanno impiegando anche alcune sonde munite di telecamere per proseguire nella ricerche. I vigili del fuoco si stanno attrezzando per proseguire le ricerche dell'ultima persona dispersa anche dopo il tramonto. Da un primo sopralluogo sarebbero due le famiglie, che vivono in abitazioni adiacenti a quella crollata, che in via precauzionale potrebbero lasciare per la prossima notte le loro case. Ciò soprattutto a causa della forte deflagrazione, che ha causato la rottura di vetri ed infissi. Intanto, anche per garantire la sicurezza, il prefetto di Napoli, Michele di Bari, ha assicurato che ci sarà nell'area una vigilanza costante delle forze dell'ordine. Napoli, crolla palazzina a Saviano: le immagini dei soccorsi I soccorsi sono stati tempestivi perché, come spiega il tenente colonnello Paolo Leoncini, comandante del gruppo di Castello di Cisterna, «una pattuglia dei carabinieri era in zona per un controllo di routine. In pochi minuti sono state avviate le operazioni di soccorso», che sono giunte anche con le squadre Usar (Urban search and Rescue). Operazioni che sono particolarmente complesse, come spiega il funzionario del comando provinciale dei vigili del fuoco, Giuseppe Masi, perché i solai hanno collassato, con il primo piano della palazzina che ha ceduto sotto il peso delle macerie del secondo. Nella foto uno dei primi carabinieri arrivati sul posto dell'esplosione a Saviano in provincia di Napoli (ansa) «Un scena terribile, stiamo lottando contro il tempo per cercare le altre due persone», ha detto il sindaco di Saviano, Vincenzo Simonelli, sul posto del crollo della palazzina. L'esplosione «molto probabilmente è dovuta a una fuga di ma in questo momento bisogna solo pensare a salvare vite», ha aggiunto. Intanto sul luogo della tragedia stanno arrivando familiari ed amici della famiglia coinvolta. Il papà dei bimbi è molto conosciuto anche perché lavora in un supermercato della zona. (ansa) «Sembrava il botto di un aereo supersonico, ma abbiamo capito che era un crollo quando abbiamo visto levarsi una nuvola di polvere», dice una delle persone arrivate subito dopo. «Non è tempo di evocare eventuali responsabilità, è il momento stringerci attorno a questa famiglia, esprimere vicinanza e solidarietà e sperare che le due persone ancora sotto macerie e macerie siano vive, anche se da come la casa è accartocciata su se stessa è difficile pensarlo. Speriamo bene, ma i presupposti evocano una situazione davvero drammatica», ha detto il prefetto di Napoli, Michele Di Bari, sul luogo dell'esplosione. In una foto fornita dall'ufficio stampa dei Carabinieri la palazzina di due piani crollata a Saviano, in provincia di Napoli, a seguito di una esplosione di gas gpl (ansa) Vicinanza anche dal sindaco di Marigliano, Peppe Jossa: «Siamo scossi ed addolorati per quanto accaduto a Saviano. Piangiamo per le vittime, siamo vicini alla comunità ed esprimiamo la nostra solidarietà al sindaco Simonelli. Rispetto a questa tragedia non abbiamo voluto restare inermi ed è per questo che abbiamo comunicato la nostra disponibilità a supportare, con personale e mezzi della Polizia Locale e del Comune di Marigliano, le attività di soccorso»."
        },
        {
            "Title": "È morta la zia di Sinner, le aveva dedicato la vittoria agli Us Open",
            "Source": "La Stampa",
            "Date": "2024-09-23",
            "Link": "https://www.lastampa.it/sport/tennis/2024/09/22/news/morta_zia_sinner-14655491/",
            "Content": "(ansa) Lutto per l'azzurro Jannik Sinner. E' scomparsa la zia Margith, alla quale il campione altoatesino aveva dedicato un pensiero dopo la vittoria storica agli Us Open. La sorella della madre Siglinde si è spenta dopo una brutta malattia, a soli 56 anni con la famiglia Sinner-Rauchegger che ha comunicato con un necrologio in tedesco la morte di Margith. «Vorrei che tu sapessi quanto eri preziosa», è l'incipit del necrologio. «Margith si è addormentata per sempre nella sua amata casa». Il campione italiano, numero 1 al mondo a arrivato in Cina, dove prenderà parte ai due tornei di Pechino e Shanghai prima di rientrare in Europa per le Atp Finals e le finali di Coppa Davis."
        },
        {
            "Title": "Iran, esplode una miniera di carbone: 50 morti e 20 dispersi",
            "Source": "La Stampa",
            "Date": "2024-09-23",
            "Link": "https://www.lastampa.it/esteri/2024/09/22/news/iran_esplosione_miniera_carbone_morti-14653691/",
            "Content": "In Iran si aggrava ulteriormente il bilancio dell'esplosione nella miniera di carbone di Tabas, a 540 chilometri a sud-est della capitale, Teheran: il bilancio è di 51 morti, invece di 30, mentre i dispersi, al momento, sono una ventina. «Il numero dei lavoratori uccisi è salito a 51 e quello dei feriti a 20», ha riferito l'agenzia di stampa ufficiale Irna. L'incidente viene attribuito a una fuga di metano, avvenuta sabato alle ore 21. Questa perdita ha provocato un'esplosione in due blocchi della miniera, dove si trovavano 69 dipendenti. Il presidente iraniano Masoud Pezeshkian, prima della sua partenza per New York, dove parteciperà alla 79ª Assemblea Generale delle Nazioni Unite, ha espresso le sue condoglianze alle famiglie delle vittime dell'incidente. Ha quindi incaricato i membri del suo governo di seguire da vicino l'indagine sulle cause dell'esplosione e di fornire il necessario supporto alle vittime e alle loro famiglie. I precedenti L'incidente si aggiunge alla lista di tragedie simili avvenute negli anni nelle miniere dell'Iran. Nel 2017, un'esplosione in una miniera di carbone causò almeno 42 vittime, mentre eventi precedenti, avvenuti nel 2013 e nel 2009, provocarono rispettivamente 11 e 20 morti. Gli incidenti sono spesso attribuibili a standard di sicurezza inadeguati e a scarse capacità di risposta alle emergenze nelle regioni minerarie."
        },
        {
            "Title": "Emma Marcegaglia: “Green deal, scelte sbagliate dell’Ue. È l’ora di puntare sul nucleare”",
            "Source": "La Stampa",
            "Date": "2024-09-23",
            "Link": "https://www.lastampa.it/economia/2024/09/21/news/intervista_marcegaglia_green_deal-14650949/",
            "Content": "Emma Marcegaglia con il direttore de “La Stampa”, Andrea Malaguti Abbonati per leggere anche"
        },
        {
            "Title": "Spari contro la folla in Alabama: 4 morti e decine di feriti",
            "Source": "La Stampa",
            "Date": "2024-09-23",
            "Link": "https://www.lastampa.it/esteri/2024/09/22/news/sparatoria_usa_alabama_morti_feriti-14653974/",
            "Content": "Almeno quattro persone sono state uccise e \"decine\" di altre sono rimaste ferite in una sparatoria di massa avvenuta sabato sera in una delle aree più frequentate della vita notturna di Birmingham, Alabama, ha riferito il Dipartimento di Polizia di Birmingham. Poco dopo le 23:00 ora locale, «diversi aggressori hanno sparato numerosi colpi su un gruppo di persone» nell'area di Five Points South, sulla 20esima strada, vicino a Magnolia Avenue, ha dichiarato l'agente di polizia Truman Fitzgerald, citato da Cnn. Gli agenti, giunti sul posto, hanno trovato due uomini e una donna senza vita a causa di ferite da arma da fuoco. Una quarta vittima è deceduta in ospedale. Al momento, nessun sospetto è stato arrestato. Le vittime erano tutte all'aperto, sul marciapiede o sulla strada. Gli investigatori stanno cercando di stabilire se gli aggressori si siano avvicinati a piedi o se abbiano sparato da un veicolo. Diversi feriti sono stati soccorsi nell'area della strage, ha riferito Fitzgerald. L'ospedale dell'Università dell'Alabama a Birmingham sta curando 11 feriti, alcuni dei quali in condizioni critiche. Ha aggiunto che ci sono almeno quattro feriti sono in condizioni critiche, mentre altri hanno riportato ferite di varia gravità. Fitzgerald ha sottolineato che queste sparatorie di massa «hanno più a che fare con la cultura che con la criminalità», lamentando l'uso crescente delle armi per risolvere le controversie. L'incidente si aggiunge al già tragico bilancio di almeno 403 sparatorie di massa negli Stati Uniti nel 2024, secondo il Gun Violence Archive, che definisce una «sparatoria di massa» come un evento in cui almeno quattro persone vengono colpite, escluso il responsabile."
        },
        {
            "Title": "Volley maschile: Perugia conquista la sua sesta Supercoppa, Trento ko al tie break",
            "Source": "La Stampa",
            "Date": "2024-09-23",
            "Link": "https://www.lastampa.it/sport/volley/2024/09/22/news/volley_uomini_perugia_vince_la_sesta_supercoppa_trento_ko_al_tie_break_a_firenze-14655596/",
            "Content": "La Sir Perugia alza la Del Monte Supercoppa al Pala Wanny di Firenze foto LP/F. Zani La Sir Susa Vim Perugia batte l’Itas Trentino e conquista la 29a Del Monte Supercoppa. Quella conquistata nell’inedita finale di Palazzo Wanny a Firenze è la terza consecutiva per gli umbri, la sesta per la società del presidente Gino Sirci, che ricomincia così la stagione come aveva terminato la scorsa, cioè con un successo. Non bastano a Trento i 24 punti di Gabi Garcia e i 18 muri punto per scardinare la forza dei perugini, che hanno avuto in Ishikawa, premiato Del Monte MVP da Massimo Righi, presidente della Lega Pallavolo, un fattore fondamentale per la rimonta. Gremito il palasport toscano (3800 spettatori e sold out) per una partita che si è rivelata un vero e proprio spettacolo per gli amanti della pallavolo. I sestetti di partenzaDopo l’inno di Mameli al fischio d’inizio di Dominga Lot, coadiuvata da Andrea Pozzato (terzo arbitro Giardini, al video check Alessandro Cerra), i sestetti in campo sono quelli prevedibili, visto che Fabio Soli non recupera Kamil Rychlicki e schiera Gabi Garcia in diagonale con Sbertoli, Michieletto e Lavia in posto quattro, Kozamernik e l’ex Flavio al centro e Laurenzano libero; dall’altra parte della rete Angelo Lorenzetti sceglie Ishikawa e Semeniuk in posto quattro, Giannelli in regia con Ben Tara opposto, Russo e Loser al centro e Colaci libero. La partitaFin dalle prime battute c’è spettacolo in campo con Ishikawa da una parte e Flavio (per lui 4 blocks nei primi 10 punti trentini), dall’altra (8-10), poi Russo e Giannelli assieme a un ottimo turno in battuta di Semeniuk lanciano la Sir Susa Vim che mette a segno otto punti in fila (dall’11-14 al 19-14). Nel finale di set è ancora Ishikawa ad essere decisivo (25-18). Ancora partenza sprint dell’Itas nel secondo set (6-10) e vantaggio mantenuto fino al 9-15. Lorenzetti toglie Ben Tara per Herrera, gli umbri si riavvicinano fino al 19-23 poi il quinto muro di Flavio Gualberto pareggia i conti (19-25). C’è il sestetto di Soli avanti anche nel terzo set con Michieletto in evidenza e i muri di Kozamernik (7-11, ace di Garcia e time out Lorenzetti). I campioni d’Europa rimangono avanti e uno spettacolare colpo di tacco in difesa di Sbertoli trasformato in punto da Michieletto porta a sette i punti di vantaggio dell’Itas (13-20). Michieletto, 4 punti nel set con l’80%, non fallisce la palla dell’1-2 in un set in cui Kozamernik ha messo a segno 4 muri punto sui 6 totali di Trento. La rimonta di PerugiaSpettacolo ed applausi per entrambe le compagini in avvio di un quarto set che la Sir Susa Vim deve per forza vincere per non abdicare: Ben Tara suona la carica dal servizio (10-7, time out Soli). I campioni d’Italia vogliono il quinto set e lo ottengono (25-17, errore al servizio di Bristot). Nel set decisivo Trento è colpita dalla rimonta bianconera (3-0, time out Soli), la Sir Susa Vim cambia campo sull’8-4 e non conosce più ostacoli. Il punto del successo è di Ishikawa (15-9). Le premiazioniPer primi premiati gli arbitri della finale dall’assessora allo Sport del comune di Firenze, Letizia Perini, mentre la targa e le medaglie alla seconda classificata, l’Itas Trentino, sono consegnate dalla sindaca di Firenze Sara Funaro e dal vicepresidente di Lega Pallavolo Serie A e presidente di Verona Volley Stefano Fanini. Tocca poi al presidente della Federazione Italiana Pallavolo, Giuseppe Manfredi, e al presidente della Lega Pallavolo Serie A, Massimo Righi, mettere al collo ai campioni d’Italia le medaglie per il primo posto. Infine, Allegra Boiardi, Marketing Specialist della Del Monte Italia, assieme a Giuseppe Manfredi e Massimo Righi, consegnano nelle mani di Simone Giannelli, capitano della Sir Susa Vim Perugia, il trofeo della Del Monte Supercoppa tra il tripudio dei tifosi umbri. Prima dell’inizio del riscaldamento, l’esibizione dei Bandits, crew campione d’Italia di breakdance. Presenti a Palazzo Wanny i membri della Andrea Bocelli Foundation, nuova charity partner della Lega Pallavolo Serie A, una fondazione che ha come mission la volontà di garantire un impegno concreto per le nuove generazioni con un programma rivolto ai giovani tra i 16 e i 25 anni per la crescita personale e la valorizzazione dei talenti. Sir Susa Vim Perugia-Itas Trentino 3-2(25-18, 19-25, 15-25, 25-17, 15-9)Sir Susa Vim Perugia: Giannelli 6, Ishikawa 20, Loser 6, Ben Tara 14, Semeniuk 15, Russo 7, Piccinelli (L), Cianciotta 0, Herrera Jaime 1, Colaci (L). N.E. Candellaro, Zoppellari, Plotnytskyi. All. Lorenzetti.Itas Trentino: Sbertoli 3, Lavia 9, Resende Gualberto 12, Garcia Fernandez 24, Michieletto 11, Kozamernik 6, Pesaresi (L), Bristot 0, Magalini 0, Laurenzano (L), Acquarone 0. N.E. Pellacani, Bartha. All. Soli.Arbitri: Lot, Pozzato.Note: durata set 27', 27', 27', 27', 18'; tot: 126'. Spettatori 3800 (sold out), incasso € 67.000."
        },
        {
            "Title": "Gp Emilia-Romagna, Bagnaia cade a 7 giri dal termine: vince Bastianini",
            "Source": "La Stampa",
            "Date": "2024-09-23",
            "Link": "https://www.lastampa.it/sport/motori/2024/09/22/news/gp_emilia-romagna_bagnaia_caduta-14654318/",
            "Content": "(ansa) MISANO. È grande festa per Ducati al Gran-Premio dell’Emilia-Romagna, ma senza l’ospite più importante, Bagnaia. Enea Bastianini ha vinto la gara e il 100° Gp nella storia Rossa, le Desmosedici hanno monopolizzato ancora una volta il podio, anzi ce ne sono state addirittura 5 davanti a tutti sotto la bandiera a scacchi e la Casa di Borgo Panigale si è anche assicurata il titolo costruttori con 7 Gran premi di anticipo. Eppure c’è un vuoto, perché Pecco non c’è. La sua gara era partita male e finita ancora peggio. (reuters) Dopo un ottimo scatto, il campione si era portato davanti a tutti, ma il suo ritmo non era irresistibile, così prima Martin al 4° giro e poi Bastianini in quello successivo lo avevano superato. A quel punto Bagnaia ha iniziato a perdere terreno («Sembra abbia qualche problema a mandare in temperatura le gomme» ha spiegato il dg di Ducati Dall’Igna), salvo poi riprendersi vicino alla metà della gara, quando ha iniziato inanellare giri record. L’errore, però, è arrivato a 7 giri della fine, quando è caduto alla curva della Quercia. (reuters) A quel punto, tutti gli occhi sono stati puntati sul duello tra Martin e Bastianini, che si è risolto solo all’ultimo giro, quando alla quarta curva Enea ha attaccato in modo aggressivo lo spagnolo, costringendolo anche a un’uscita di pista. «È stato un po’ eccessivo, mi sono anche arrabbiato» ha detto Jorge, che ha tagliato il traguardo facendo il gesto dell’ombrello. Può comunque consolarsi con i tanti punti guadagnati a Bagnaia: ora nel ha 24 di vantaggio. (afp) Bastianini ha celebrato la vittoria davanti al suo pubblico: «È stata una gara incredibile, Jorge è stato perfetto e superarlo era difficile. All’ultimo giro ho trovato un po’ di spazio, ero al limite, ma sono riuscito a chiudere la traiettoria. È incredibile vincere qui a Misano». (ansa) A completare il podio Marc Marquez, consapevole di avere ricevuto un regalo da Bagnaia. Lo spagnolo del team Gresini ha preceduto Marco Bezzecchi e Franco Morbidelli. L’Aprilia si è invece presa il 6° posto grazie a Maverick Viñales, protagonista di una gara in rimonta. Il suo compagno di squadra Aleix Espargaró ha invece chiuso 8° dietro alla Yamaha di Fabio Quartararo. A chiudere la Top 10 ci sono Alex Marquez e Miguel Oliveira. Dodicesima posizione per Luca Marini e la sua Honda, mentre Fabio Di Giannantonio ha raccolto il 14° posto, dopo essere stato anche penalizzato con un Long Lap per avere oltrepassato troppe volte i limiti della pista."
        },
        {
            "Title": "Cervello e arte: dimmi come disegni e ti dirò che emozioni mi dai",
            "Source": "La Stampa",
            "Date": "2024-09-23",
            "Link": "https://www.lastampa.it/salute/2024/09/19/news/cervello_e_arte_dimmi_come_disegni_e_ti_diro_che_emozioni_mi_dai-423507496/",
            "Content": "Cervello e arte. Che cosa hanno in comune? “L’arte non è solo un piacere visivo, ma è anche una finestra sul funzionamento del nostro cervello”, spiega Luca Francesco Ticini, neuroscienziato cognitivo e presidente della Società Italiana di Neuroestetica Semir Zeki, ricercatore al Max Planck Institute for Human Cognitive and Brain Sciences di Lipsia e al CNRS di Parigi. E allora che cosa succede nella nostra mente quando siamo di fronte a un dipinto di Caravaggio, Klimt, Picasso, Monet, Kandisky, Mondrian? Trenta anni fa, un professore di neurobiologia alla University College di Londra, Semir Zeki, nel suo “The neurology of kinetic art”, scritto in collaborazione con il pittore Matthew Lamb, ha gettato le basi di una nuova disciplina: la neuroestetica. Questa nuova branca della scienza “ha iniziato a svelare come diverse tecniche e stili artistici influenzino la percezione, l’emozione e il pensiero cognitivo”, spiega Ticini. Non stiamo guardando solo un dipinto, il nostro cervello fa (molto) di più Cosa accade nel cervello quando ci troviamo di fronte a un dipinto? “Gli avanzamenti in tecniche di neuroimaging, come la risonanza magnetica funzionale (fMRI) e l’elettroencefalografia (EEG), stanno aiutando gli scienziati a mappare le risposte cerebrali agli stimoli artistici, offrendo una comprensione più profonda di come interagiamo con l’arte”, spiega Ticini.E infatti grazie alla scienza oggi possiamo esplorare “come l’arte modelli l’esperienza umana non solo culturalmente, ma anche biologicamente”, prosegue Ticini. Ad oggi, abbiamo un panorama ricco e multidimensionale che collega il nostro apprezzamento estetico alla nostra biologia. Arte e cervello sono connessi più di quanto si poteva immaginare. L’Arte è nel nostro Dna Se il nostro cervello non si attivasse secondo i meccanismi con cui effettivamente funziona, non potremmo né creare né apprezzare l’arte, in tutte le sue forme. “Ammirare un’opera d’arte attiva complesse reti nel cervello che coinvolgono la percezione visiva, il processamento emotivo, e la memoria episodica”, spiega Ticini. L’arte, al di là del sesso, età, periodo storico è quanto di più universale possa accomunarci. Che cosa significa? Al di là del nostro gusto soggettivo per un’opera piuttosto che un’altra, i sistemi neurali sono comuni a tutti gli esseri umani. Facciamo un esempio. Pensiamo ai quadri di Pollock, realizzati con la tecnica del ‘dripping’ (in italiano sgocciolatura), con cui l’artista utilizza dei bastoncini e siringhe intrise di colore, che è lasciato cadere liberamente sulla tela. Cosa sentiamo, cosa proviamo, come reagisce il nostro cervello a questa arte astratta? La scienza ha scoperto che, attraverso il sistema dei neuroni specchio, l’osservatore è portato inconsapevolmente a simulare movimenti compiuti dall’artista per realizzare quell’opera. L’artista è un \"neuroscienziato inconsapevole\" L’artista, la sua opera e l’osservatore. Un trittico indissolubile. L’artista che attraverso la sua opera esprime una sua idea. L’opera che è la realizzazione tangibile della sua mente. L’osservatore con la sua percezione di quell’immagine. Da un punto di vista evolutivo, così come accade per il linguaggio, tutto quello che c’è di indispensabile per predisporre l’homo sapiens all’immagine è già dentro alla sua mente. Immagine a cui il cervello umano è particolarmente sensibile. Basti pensare alle 30 aree visive di cui siamo \"equipaggiati\". E dunque, i panorami attivano determinate aree cerebrali rispetto ai volti. Un volto noto attiva un’area diversa rispetto a quella di un volto di uno sconosciuto. E ancora, esiste un’area per la forma. Una per il movimento. Una per il colore e così via. Ma non vediamo solo con la parte visiva del cervello. Quando guardiamo il mondo che ci circonda attiviamo anche la parte emotiva, quella tattile e quella motoria. Ebbene, in un’ottica neuroestetica, se dovessimo idealmente sfogliare un libro di storia dell’arte, come quelle opere attiverebbero il nostro cervello? “Le opere d’arte evocano risposte neurali distintive a seconda delle loro caratteristiche visive e stilistiche”, sottolinea Ticini. Facciamo un esempio. Immaginate di guardare un dipinto di Monet. “L’uso di colori vivaci e forme contrastanti e, come nel caso dell’impressionismo, di tratti ampi e il focus sulla cattura degli effetti della luce, può massimizzare l’engagement visivo e stimolare le aree cerebrali che sono meno attive durante la visione di opere più dettagliate e realistiche”, spiega il neuroscienziato. La donna che piange Che cosa succede quando stiamo guardando ‘La donna che piange’ (ritratto di Dora Maar di Pablo Picasso? Ebbene, “lo stile come il cubismo, che rompe la forma convenzionale con la frammentazione degli oggetti in forme geometriche e la rappresentazione di più prospettive contemporaneamente, provoca un’attività significativa nelle aree cerebrali coinvolte nella percezione spaziale, nella cognizione visiva e nella risoluzione dei problemi”, specifica Ticini. In altre parole, riusciamo a codificare quell’immagine di un viso ‘sfigurato’, perché recuperiamo dalla nostra memoria gli schemi mentali che ci aiutano a riconoscere un volto: occhi, naso, bocca, testa. L’arte influisce anche sulle nostre capacità cognitive. Se stiamo guardando ‘il figlio dell’uomo’ di Magritte, come si attiva il nostro cervello al volto coperto da quella mela? “Il surrealismo, può incoraggiare il pensiero creativo e il problem solving attivando aree del cervello responsabili dell’elaborazione di informazioni complesse”, specifica il neuroscienziato. Torniamo all’esempio di un dipinto di Pollock. Come reagisce il nostro cervello a una tela dominata da macchie di vernice ‘senza senso’ qua e là? Non preferiremmo un’immagine facile da riconoscere? In realtà il nostro cervello ci dice altro. Ci dice che \"avverte\" queste immagini come una sfida. Cerca qualcosa da capire a tutti i costi. Quando il cervello intravede un \"superstimolo\", infatti, si ferma come a dire \"ecco\"come lo definisce il neuroscienziato Ramachandran. “Ritratti di donna”: le pazienti oncologiche diventano sculture viventi di Tiziana Moriconi 08 Marzo 2024 Forme astratte e riflessione In poche parole il cervello si sofferma, perché l’atto di riconoscere \"quel qualcosa\" anche di fronte a una tela \"caotica\", ha una precisa ragione evolutiva. È fonte di piacere. Le forme astratte conducono alla riflessione, allo sforzo cognitivo, all’analisi e all’immaginazione. Così come quando guardiamo ‘Rodolfo II come Vertumno’ di Arcimboldo, in cui l’artista trasforma l’imperatore nel dio dell’agricoltura, assumendo le forme dei frutti della natura. Ora guardiamo il Ritratto di Adele Bloch Bauer’ di Klimt. Nel dipinto coesistono realismo e astrazione. Klimt ricopre la superficie della tela con ornamenti dallo stile vagamente bizantino. Segni esotici, come l’occhio egiziano appaiono alla nostra vista solo dopo uno sguardo più attento. Ebbene, le tecniche che enfatizzano dettagli e texture come in Klimt “possono migliorare la nostra attenzione ai dettagli fini, stimolando le aree cerebrali dedicate alla percezione visiva dettagliata”, sottolinea Ticini. Pensiamo anche all’empatia nell’arte figurativa. Lo studio dei neuroni specchio ci dice che, quando ammiriamo Giuditta e Oloferne di Caravaggio, entriamo in \"risonanza\" con il dipinto e con la scena rappresentata con tale realismo. Seppur inconsciamente, percepiamo la tensione della muscolatura del braccio della giovane e ricca vedova ebrea, Giuditta, mentre taglia la testa a un generale di Nabucodonosor re degli Assiri, Oloferne. Lei bella e dallo sguardo impassibile mentre compie l’atto, mentre Oloferne rimane lì inerme senza poter fare nulla e con il terrore impresso sul volto. Siamo compartecipi della sofferenza di quell’azione. Un’azione che in realtà non si svolge, è solo un’immagine statica. Ma non per la nostra mente. Già solo osservando quella postura si attiva sia il nostro sistema motorio quello che corrisponde ai centri della percezione del dolore. Avvertiamo la sensazione di quella spada tagliente, anche solo vedendola disegnata su quella tela. Basta una canzone. E il bimbo impara a parlare più in fretta di Elena Bozzola 05 Maggio 2024 Le risposte emotive dirette L’arte moderna, che in ogni opera ha una diversità stilistica e sperimentazione, è stata oggetto di studi che utilizzano l’EEG per misurare le risposte emotive dirette. “Questi studi hanno mostrato variazioni notevoli nell’attività emotiva del cervello. Differenti tecniche e stili possano evocare una gamma di risposte emotive. Tensione, ansia, gioia, tranquillità”, specifica Ticini. Che cos’è la bellezza per il cervello? Cosa accade al nostro cervello quando stiamo ammirando un’opera d’arte di una certa bellezza? “La corteccia orbitofrontale mediale (mOFC), che è coinvolta nella valutazione delle ricompense e delle emozioni piacevoli, è stimolata dalla bellezza estetica”, spiega Ticini. Un ponte neurale tra percezione estetica e risposta emotiva. Questa attività è anche quantificabile. Più intensa è l’esperienza del bello, maggiore sarà l’attività registrata nell’mOFC. Attrazione per la simmetria “Questo processo non solo aumenta il nostro apprezzamento per l’arte, ma può anche influenzare il nostro benessere emotivo e psicologico generale”, sottolinea Ticini. E perché siamo attratti dalla simmetria? “La simmetria è generalmente percepita come esteticamente piacevole e può essere un indicatore di salute e buon pool genetico. Questa preferenza per la simmetria sembra essere innata ed è condivisa fra diverse culture, sottolineando il suo ruolo nelle scelte riproduttive e nelle valutazioni estetiche generali. La nostra attrazione per la simmetria è quindi radicata in profondi meccanismi evolutivi che influenzano la percezione della bellezza e delle scelte partner”, afferma Ticini. Siamo sicuri che l’Intelligenza artificiale possa sostituire la creatività? di Giuseppe Lavenia 14 Marzo 2024 Non è bello quel che è bello ma è bello ciò che piace: è veramente così? La percezione della bellezza è fortemente soggettiva e influenzata da fattori culturali e personali. Esistono, tuttavia, alcuni aspetti universali, come la simmetria, che è esteticamente apprezzata in varie culture. “La frase ‘Non è bello ciò che è bello ma è bello ciò che piace’ riflette l’idea che l’attrattiva estetica è influenzata da esperienze personali, contesti culturali e standard sociali, sottolineando la complessità dell’estetica e del suo apprezzamento”, sottolinea il neuroscienziato. In un recente studio è stato dimostrato che una percentuale delle nostre valutazioni estetiche è determinata anche dalla genetica. Che cosa c’è allora di universale nell’esperienza della bellezza, secondo quanto documentato dagli studi di neuroestetica? Osserviamo un ritratto. Che il volto dipinto sia bello o brutto, si attivano aree specializzate per la percezione facciale, nella corteccia fusiforme. Nella ‘Ragazza con l’orecchino di perla’ di Jan Vermeer, c’è una bellezza delicata. Labbra rosse e carnose, naso sottile e dritto, occhi grandi e espressivi. Quando il dipinto ritrae un viso bello si attiva anche la corteccia orbitofrontale mediale. Da cosa dipende quel ‘quid’ che fa accendere quest’area extra? Quel quid nelle aree dei volti è quello che il nostro cervello percepisce come uno specifico ‘schema’, definisce una qualità ineffabile e indescrivibile come la bellezza. L’arte e il benessere, quali applicazioni future? La neuroestetica che studia l’arte non ha solo un interesse accademico. Le applicazioni pratiche spaziano da “una terapia basata sull’arte, il design di spazi vivibili e stimolanti, e l’educazione, dove la comprensione di come l’arte influenzi il benessere può guidare approcci più informati e scientificamente fondati”, dichiara il neuroscienziato. In futuro, con il perfezionamento delle tecniche di neuroimaging, “ci aspettiamo di approfondire ulteriormente come l’arte influenzi non solo la mente ma anche il benessere emotivo e psicologico. Questo ponte tra scienza e arte non solo arricchisce la nostra esperienza artistica ma “apre anche nuove vie per comprendere la complessità del cervello umano”, conclude Ticini. Argomenti cervello occhi psicologia neurologia Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Tutto andava bene con il gatto Boots, finché delle persone non sono andate a trovarlo a casa La Zampa A causa dell’entropion il ;gatto Louis stava perdendo la vista, ma degli amici inaspettati hanno cambiato il suo destino La Zampa Il pavimento di casa è sempre allagato, impossibile non ridere quando si scopre che cosa combina il cane di Isabella Amato La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato Leggi anche Disturbi del neurosviluppo, c’è un decalogo per aiutare a crescere il bambino Dimmi che film guardi e ti dirò come funziona il tuo cervello La musica di Bach ci dice come invecchia il cervello Salute Ictus, corsa contro il tempo per salvare i neuroni in penombra di Elvira Naselli Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Ictus, corsa contro il tempo per salvare i neuroni in penombra",
            "Source": "La Stampa",
            "Date": "2024-09-23",
            "Link": "https://www.lastampa.it/salute/2024/09/23/news/ictus_neuroni_penombra_campi_elettrici_magnetici-423511732/",
            "Content": "L’obiettivo è la “penombra ischemica”, la zona attorno all’area cerebrale colpita da ictus, area in cui i neuroni sono morti a causa dell’ischemia. Nella zona di penombra ischemica, invece, i neuroni sono sì danneggiati, ma potenzialmente recuperabili. Se però non si riesce a intervenire per tempo anche queste cellule muoiono e l’area cerebrale danneggiata si allarga, peggiorando i deficit neurologici e riducendo le possibilità di recupero. Del resto il vecchio mantra continua a essere “Time is brain”, il tempo è cervello. Dopo l’ictus, una casa “su misura” può migliorare sopravvivenza e qualità della vita di Federico Mereta 25 Luglio 2024 I farmaci non hanno funzionato Già, ma a parte la questione tempo, qual è la strategia giusta per evitare che anche i neuroni della zona di penombra muoiano, riducendo le dimensioni del danno cerebrale e migliorando la prognosi dei pazienti? Alcuni studi sperimentali hanno dimostrato che è possibile utilizzare farmaci che modulano i recettori di una molecola chiamata adenosina. Ma tutte le sperimentazioni nell’uomo non hanno sortito il risultato sperato e i farmaci si sono dimostrati inefficaci o con effetti collaterali importanti. Che cos’è l’elettroceutica Un’altra potenziale strada è quella dell’elettroceutica, che utilizza stimoli elettrici e magnetici. Campi elettromagnetici a bassa energia (PEMF) infatti possono modulare i recettori per l’adenosina espressi dai neuroni, dai linfociti e dalle altre cellule coinvolte nell’infiammazione e nel danno ischemico. E studi su modelli animali hanno confermato che i PEMF possono ridurre l’estensione della penombra ischemica e potenziare il recupero funzionale. Ma funzionerà sull’uomo? Con la telemedicina si scopre la fibrillazione atriale (e si previene l’ictus) in chi vive lontano dai centri abitati di Federico Mereta 09 Settembre 2024 Il pool di centri specializzati Per verificarlo un gruppo di centri italiani specializzati nella cura dell’ictus (Ospedale Maggiore di Bologna, Ospedale di Reggio-Emilia, Policlinico universitario di Roma Tor Vergata, Policlinico universitario di Ferrara e Policlinico universitario San Raffaele di Milano, con coordinamento a cura del Campus Bio-Medico di Roma) ha avviato uno studio randomizzato e controllato con placebo, in collaborazione con Igea che ha fornito la tecnologia per la stimolazione, per valutare sicurezza ed efficacia dei PEMF in pazienti affetti da ictus ischemico acuto. Lo studio Sono stati reclutati circa 100 pazienti: 34 rispettavano i criteri di inclusione per lo studio e sono stati randomizzati a ricevere il trattamento reale o il placebo. Prima di cominciare tutti sono stati sottoposti a Risonanza magnetica cerebrale per misurare il volume dell’area ischemica e a valutazione neurologica completa per misurare il deficit. Il trattamento con PEMF – sedute quotidiane di due ore per 5 giorni consecutivi - è stato iniziato entro 48 ore dall’ictus. Dopo il trattamento, i pazienti sono stati seguiti per 3 mesi, monitorando l’evoluzione della lesione ischemica e delle condizioni cliniche con Risonanza e visita neurologica. Insonni, volete ridurre il rischio d’infarto, ictus e aritmie? Dormite fino a tardi nel fine settimana di Federico Mereta 29 Agosto 2024 Trattamento sicuro e ben tollerato I risultati, da poco pubblicati su Journal of Stroke, dimostrano che il trattamento con PEMF è sicuro e ben tollerato: nessun paziente ha chiesto di interrompere e non sono stati riportati eventi avversi gravi. Nel gruppo trattato le dimensioni dell’area ischemica si sono ridotte significativamente e il miglioramento delle condizioni cliniche è stato maggiore e più rapido rispetto ai pazienti trattati con placebo. Inoltre, nei pazienti sottoposti anche a trombolisi/trombectomia, il trattamento con PEMF ha mantenuto la sua efficacia, suggerendo come questa terapia possa essere usata in sinergia con le terapie per l’ictus già approvate. Trattamento efficace anche 48 ore dopo l’ictus “Questo è il primo trial clinico che ha valutato e dimostrato l’efficacia di campi magnetici a bassa energia in pazienti affetti da ictus acuto, spiega Vincenzo Di Lazzaro, responsabile dell’Unità di Neurologia della Fondazione Policlinico Universitario Campus Bio-Medico di Roma, che ha coordinato lo studio – ed è importante notare che, mentre i trattamenti attualmente disponibili per l’ictus (trombolisi e trombectomia) possono essere utilizzati in una finestra di tempo molto ristretta, in condizioni specifiche e nelle ore immediatamente successive all’esordio dei sintomi, il trattamento sperimentale con PEMF si è dimostrato efficace anche fino a 48 ore dopo l’esordio, senza particolari limitazioni. Questo approccio, quindi, dà una speranza anche ai tantissimi pazienti con ictus ischemico che oggi sono privi di un trattamento specifico”. Ovviamente serviranno altri studi per confermare i risultati, ma sembra una strada promettente. Tre esami del sangue segnalano il rischio infarto e ictus nei trent’anni successivi per le donne di Federico Mereta 02 Settembre 2024 Il 30% muore entro un anno L’ictus è una vera emergenza sanitaria. Ogni anno, in Italia, vengono colpite circa 200.000 persone, il 30% muore entro il primo anno. Inoltre, solo il 25% dei pazienti colpiti da ictus guarisce completamente mentre il 75% sopravvive con una qualche forma di disabilità che in molti casi è così grave da determinare la perdita dell’autonomia. Si stima che nel nostro Paese, vivono circa un milione di persone che hanno avuto un ictus e sono sopravvissuti, con esiti più o meno invalidanti. Le terapie sono limitate La forma più comune di ictus è l’ischemia cerebrale che si verifica quando, a causa dell’ostruzione di un’arteria da parte di un trombo, viene meno l’apporto di sangue ad un’area del cervello, determinando la morte delle cellule nervose e la conseguente perdita di funzioni essenziali quali la capacità di movimento, il linguaggio, la vista, l’equilibrio. Nonostante l’alta incidenza e le sue catastrofiche conseguenze sociali (in Italia, l’ictus è la seconda causa di morte e la prima causa di invalidità), le terapie sono molto limitate e consistono, essenzialmente, nel tentativo di ripristinare il flusso del sangue con l’eliminazione farmacologica del trombo (trombolisi) o la sua rimozione meccanica (trombectomia). Purtroppo, queste terapie possono essere utilizzate solo nelle prime ore dopo l’ictus e quindi molti pazienti che arrivano tardi in ospedale non riescono ad avere un trattamento efficace. Inoltre, anche nei pazienti trattati, non sempre si ottiene un risultato ottimale e spesso rimangono, comunque, esiti invalidanti. La Zampa A causa dell’entropion il ;gatto Louis stava perdendo la vista, ma degli amici inaspettati hanno cambiato il suo destino La Zampa Il pavimento di casa è sempre allagato, impossibile non ridere quando si scopre che cosa combina il cane di Isabella Amato La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato La Zampa “Attenti al cane (emotivo)”. Se entrate a casa di Nara, siete stati avvisati di Isabella Amato Leggi anche La mappa dei Caffè Alzheimer in Italia Alzheimer, malati e caregiver in vacanza al mare Essere vecchi: perché è così difficile accettarlo Salute Ictus, corsa contro il tempo per salvare i neuroni in penombra di Elvira Naselli Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Molfetta, così è stata uccisa per sbaglio in discoteca la 19enne Antonia Lopez",
            "Source": "La Stampa",
            "Date": "2024-09-23",
            "Link": "https://www.lastampa.it/cronaca/2024/09/22/news/molfetta_sparatoria_in_un_locale_uccisa_una_ragazza_di_19_anni-14653736/",
            "Content": "Morta dopo una lite. Antonia Lopez aveva 19 anni ed è stata uccisa da alcuni colpi di arma da fuoco, all’esterno di un locale della movida. La pallottola mortale, entrata sotto la clavicola, sarebbe arrivata alla giugulare. Dopo essere rimasta ferita, la giovane è stata rianimata dal 118, ma i soccorsi sono stati vani e per lei non c’è stato nulla da fare. E, in queste ore, na persona è stata fermata dai Carabinieri a Bari per l'omicidio della ragazza, assassinata la notte tra sabato e domenica nel Bahia beach di Molfetta durante un agguato. Bersaglio dei killer - secondo le indagini - era l'amico della ragazza, il 20enne rampollo del clan del rione Japigia del capoluogo pugliese Eugenio Palermiti, rimasto ferito assieme ad altre tre persone. Le indagini sono coordinate dalla Dda di Bari. Tutto è accaduto a Molfetta, in provincia di Bari. Altre quattro persone – due uomini e due donne - sono rimaste ferite, una è in gravi condizioni, ricoverata al Policlinico. Si tratta di un giovane, mentre le condizioni degli altri tre non destano particolari preoccupazioni. A quanto si apprende, sono piantonati dai carabinieri. Tra i feriti, c’è anche il suo fidanzato, trasportato al pronto soccorso. Al momento, non sono chiari i motivi che hanno scatenato la colluttazione, ma tutti i protagonisti sarebbero baresi. La giovane era originaria di San Girolamo, un quartiere a nord di Bari. Bari, sparatoria in una discoteca di Molfetta: uccisa una ragazza. L'ispezione dei carabineiri Antonella Lopez era la nipote di Ivan Lopez, morto in un agguato compiuto sul lungomare IX maggio di Bari, nel rione San Girolamo, il 29 settembre 2021. Il delitto fu compiuto - secondo l'accusa - da uomini che agirono per conto del clan mafioso Capriati di Bari vecchia e del clan Parisi-Palermiti del quartiere Japigia, in lotta con gli Strisciuglio che avevano il predominio al San Paolo e San Girolamo. Nell'agguato di ieri è rimasto ferito anche il ventenne Eugenio Palermiti, aspirante boss appartenente all'omonima famiglia mafiosa di Japigia. I carabinieri all'esterno del locale della litoranea di Molfetta (Bari) dove nella notte scorsa si è scatenata la rissa (ansa) La sparatoria è avvenuta dopo una maxi rissa sembrerebbe tra una ventina di ragazzi, all’esterno di un noto club, Il Bahia beach, in località Torre Rotonda, sulla litoranea, sempre molto frequentato anche da famiglie. Prima la lite, poi qualcuno ha estratto la pistola e fatto fuoco. Da accertare i motivi del litigio che, stando alle prime ricostruzioni, avrebbe riguardato due gruppi di ragazzi. Non si escludono vecchi dissapori, culminati negli spari tra la folla. Poco prima delle 3 della scorsa notte. Le indagini sono affidate alla procura antimafia di Bari per un presunto coinvolgimento di un clan mafioso del rione Japigia del capoluogo pugliese. I carabinieri, coordinati dal pm Federico Perrone Capano, stanno effettuando rilievi sul posto e ascoltando diversi testimoni. Decine i ragazzi che, presenti alla serata, potrebbero aver assistito alla lite, visto qualcosa. Gli interrogatori sono in corso nella caserma di Molfetta. «È stato l’inferno, è stato un attimo: siamo vicini alla famiglia della ragazza, anche noi vittime di questa violenza. Mai nulla del genere è successo nel mio locale» racconta il titolare, Nicola Spadavecchia, che ricostruisce la dinamica dei fatti. «Erano le 2.45, verso la fine della serata, quando questi ragazzi sono arrivati ed è accaduta la tragedia. Non ero in pista, ero nel mio ufficio. Questo gruppo è entrato e in pochissimo si è scatenato l'inferno. La sicurezza è intervenuta ma era tardi per la 19enne». Il sindaco di Molfetta, Tommaso Minervini, parla di preoccupazione e tristezza rispetto alla maxi rissa sfociata in una sparatoria. «Non si può morire a 20 anni e non si può morire così al di là delle motivazioni che sono a monte della vicenda. Tutte ingiustificabili. Tutte deprecabili. Confido nella prontezza e nella capacità investigativa degli inquirenti per la ricostruzione della dinamica degli avvenimenti e l’individuazione dei responsabili. Soprattutto abbiamo necessità di sapere perché proprio qui». Parla anche l’assessore comunale alla Sicurezza, Caterina Roselli: «Di fronte a eventi così devastanti, le parole sembrano insufficienti per descrivere il dolore e lo sgomento che questa comunità sta affrontando». Poi rivolge un pensiero alla famiglia e agli amici «nella speranza che la giustizia possa fare chiarezza su quanto accaduto». Tempestivo l’intervento del 118 e dei carabinieri. Sul posto anche il magistrato di turno. Oltre le testimonianze di chi si trovava nel lido la notte scorsa, potrebbero risultare determinanti le immagini delle telecamere di sorveglianza di cui il locale sarebbe provvisto. Sui social c’è la testimonianza di una ragazza che racconta di essere stata lì sino a 10 minuti prima. «C’era stato un litigio tra ragazzi un’ora prima. È intervenuta la sicurezza e tutto si era messo a posto. Macché a posto, il far west»."
        },
        {
            "Title": "La coppia sul lettino dello psicoanalista, quando e perché in amore c’è bisogno dello specialista",
            "Source": "La Stampa",
            "Date": "2024-09-23",
            "Link": "https://www.lastampa.it/salute/2024/09/19/news/coppia_psicoanalista_terapia-423507413/",
            "Content": "Prima di andare dal giudice o semplicemente quando una relazione va in crisi, la terapia di coppia è uno dei percorsi da scegliere per cercare di risolvere il problema. E spesso il mese di settembre è il momento di fare un bilancio, se le cose vanno bene. E magari decidere di parlare con un esperto. Ma come si procede e cosa aspettarsi? Perché farsi aiutare da uno specialista può essere di aiuto? Ne abbiamo parlato con Giuseppe Saraò, psicoanalista SPI e presidente della Società italiana di psicoanalisi della coppia e della famiglia Come iscriversi alla newsletter “Siamo nati nel 2000 e facciamo parte delle principali associazioni internazionali del settore, l’Associazione Internazionale di Psicoanalisi della Coppie e della Famiglia (AIPCF) e la sezione Coppia Famiglia della European Federation of Psichotherapy in the Public Sector (EFPP) – spiega Saraò – . Oltre a pubblicare la rivista Interazioni, la nostra società promuove formazione con corsi di perfezionamento aperti a psicoanalisti e a psicoterapeuti, purché abbiamo seguito un percorso di analisi individuale”. Terapia di coppia e terapia familiare sono approcci diversi? “La coppia coniugale e la coppia genitoriale rimandano a scenari diversi, un conflitto di coppia o una difficoltà a vivere la genitorialità nei delicati passaggi evolutivi della crescita dei figli. Se invece parliamo di terapia familiare, sempre con approccio psicoanalitico, i problemi non riguardano solo i partner ma anche la famiglia e le relative dinamiche; per esempio per conflitti con i figli o altri problemi legati alla crescita, soprattutto quando emergono psicopatologie che necessitano del coinvolgimento dell’intero nucleo familiare. In tali scenari, anche nelle famiglie disfunzionali, le relazioni familiari rappresentano una grande risorsa, pensiamo al contributo del legame fraterno, o alla presenza dell’altro come possibilità di testimoniare un altro punto di vista rispetto a una sofferenza psichica familiare. Il setting rimane comunque psicoanalitico, ma ci si vede vis a vis, con cadenza settimanale e anche la durata della terapia in genere è inferiore, non supera i due/tre anni”. È possibile avere un solo amore per tutta la vita? I consigli per una relazione duratura Quali sono i problemi che portano una coppia ad avere bisogno di una terapia? “Si lavora su quello che ogni persona mette all’interno della coppia. Ogni relazione è un mondo a parte, l’incontro di due mondi psichici che cercano punti d’incontro o di scontro: può trattarsi di coppie eterosessuali, oppure omosessuali come succede sempre più spesso. In ogni caso l’obiettivo della terapia sono gli eventi che possono creare difficoltà alla coppia: lutti, malattie, una depressione, la crescita difficile dei figli o il loro svincolo con la sindrome del nido vuoto, tradimenti, o anche problemi sessuali. Insomma tutto quello che genera sofferenza e incomprensione”. Quando si parla di problemi sessuali, non sarebbe logico rivolgersi a un sessuologo? “Il sessuologo si occupa di sessualità in senso stretto, a noi interessa la relazione, di cui la sessualità è una parte importante. Ogni storia di coppia è fatta di aspetti consapevoli e inconsapevoli, ogni coppia è costituita da quelle che Renè Kaes definisce alleanze inconsce: non solo nell’individuo, ma anche nella relazione di coppia ci sono aspetti inconsapevoli, una dimensione inconscia tutta da interrogare. Nell’incontro tra due persone ci sono elementi che hanno a che fare con le fantasie di ognuno, con la storia personale di ogni membro della coppia, con le precedenti esperienze personali. E ogni coppia ha una propria sessualità che non è fatta dalla somma di due ma è molto di più, cambia nel tempo e in relazione ai passaggi del ciclo vitale della coppia. La coppia può curare ma può fare anche ammalare: c’è spesso la difficoltà a mettersi nei panni dell’altro e qualche volta ci possono essere esiti drammatici”. Sesso over 50. La psicologa: \"Non abbiate paura di rimettervi in gioco\" Anche un tradimento può essere una ragione per venire in terapia? “Può succedere, spesso la crisi della coppia è strisciante, si evitano i conflitti, ognuno sta nel proprio mondo; in tali scenari può succedere di incontrare qualcuno che tira fuori aspetti diversi della personalità e fa emergere una crisi di coppia. Ma un tradimento può essere anche un’opportunità per lavorare su quello che non va e rinegoziare i termini della relazione”. La terapia è l’ultima spiaggia prima di andare dal giudice? “È una cosa diversa: in terapia non si tratta di decidere chi ha ragione o chi ha torto, come potrebbe fare un giudice, ma di capire cosa è successo, domandarsi quali bagagli personali ognuno ha portato nel viaggio di coppia, cosa ha messo o non messo in quella relazione. Non si va in terapia per rimanere insieme: in linea di massima i problemi si possono risolvere, ma non deve esserci a tutti i costi, un lieto fine. Ci sono situazioni in cui separarsi è la cosa migliore e la terapia può servire a favorire una separazione meno traumatica, per la coppia ma anche per i figli che spesso diventano il campo di battaglia su cui si scarica l’aggressività reciproca”. Quindi non ci si devono aspettare suggerimenti su come comportarsi? “Per definizione una terapia psicoanalitica non dà consigli, non dice cosa fare ma ci s’interroga, attraverso il lavoro degli incontri terapeutici, sul perché accadano certi fatti. L’obiettivo è aumentare i livelli di consapevolezza, e soprattutto far emergere anche alcuni contenuti inconsci che si attivano nella relazione di coppia e favorire un clima in cui c’è la possibilità di parlare con libertà, nel rispetto dell’altro”. È giusto tornare con l’ex e dare una seconda possibilità alla relazione? di Valeria Randone 05 Settembre 2024 Chi si rivolge più frequentemente alla terapia di coppia? Si arriva insieme o uno dei due solleva il problema? “Le donne tendono ad avere un ruolo di primo piano, gli uomini in genere sono più in difficoltà a lavorare su sè stessi. Di solito l’iniziativa parte da uno dei due partner, che è in crisi e vuole capirne di più, l’altro partner non è sempre motivato, ma basta la disponibilità ad affrontare il malessere di coppia, magari c’è semplicemente paura di qualcosa di non conosciuto”. E si va sempre insieme in terapia, o sono previste sedute individuali? “In genere si va insieme, anche se in situazioni di grande difficoltà si possono prevedere sessioni individuali separate, per poi tornare in coppia, mentre non è insolito che uno o entrambi i partner seguano contemporaneamente una terapia personale. Nelle coppie genitoriali invece in alcuni casi, per esempio quando ci sono figli adolescenti, la terapia può trasformarsi in terapia familiare con il coinvolgimento di tutte le parti in causa”. E il terapeuta è uno solo o si può essere in due a seguire una coppia? Come si evita che i pazienti cerchino la solidarietà di un terapeuta dello stesso sesso, o magari del sesso opposto? “A volte due terapeuti lavorano insieme, e in questi casi si parla di coterapia. La formazione psicoanalitica del terapeuta serve proprio a mantenere una posizione di equidistanza, a esserci senza farsi risucchiare dalle dinamiche spesso conflittuali di coppia. Per questo la formazione è fondamentale, non si può improvvisare”. È possibile trovare questo tipo di supporto all’interno delle strutture pubbliche? “Purtroppo, come spesso accade per i servizi pubblici in Italia, la situazione è a macchia di leopardo. C’è comunque tra gli operatori molta consapevolezza, pensiamo al lavoro che i colleghi dei servizi pubblici fanno con l’infanzia e i tribunali, all’intervento dei consultori o ai servizi di salute mentale con l’attenzione sempre più crescente per il sostegno alla genitorialità in crisi”. Salute Amore - l'archivio Argomenti Salute amore sesso psicologia Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Tutto andava bene con il gatto Boots, finché delle persone non sono andate a trovarlo a casa La Zampa A causa dell’entropion il ;gatto Louis stava perdendo la vista, ma degli amici inaspettati hanno cambiato il suo destino La Zampa Il pavimento di casa è sempre allagato, impossibile non ridere quando si scopre che cosa combina il cane di Isabella Amato La Zampa Andando contro tutti, il veterinario nega l’eutanasia al cucciolo malato: vedere oggi il cane Bunny vi sorprenderà di Isabella Amato Leggi anche È giusto tornare con l’ex e dare una seconda possibilità alla relazione? Il sesso non ha età: non è più solo uno slogan Terapia di coppia, quando serve e perché può salvare una relazione Salute Ictus, corsa contro il tempo per salvare i neuroni in penombra di Elvira Naselli Alzheimer, da una proteina ‘spazzina’ la speranza di una terapia di Aureliano Stingi “Fai posto al cuore”, la campagna per conoscere la cardiomiopatia ipertrofica Dario Rubino Alzheimer, a che punto siamo con farmaci e cura di Cinzia Lucchelli leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Liste di attesa per le visite troppo lunghe, nasce a Roma un ambulatorio sociale",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/30/news/ambulatorio_sociale_volontariato_roma-423527143/",
            "Content": "Piccole reti di salute nascono. Dal territorio, grazie al volontariato. Per cercare di sopperire alle lacune di un sistema sanitario nazionale sempre più fragile ed intasato. Per aiutare chi ha bisogno di una visita specialistica ma si scontra con liste di attesa troppo lunghe nel pubblico e non può permettersi di rivolgersi al privato. E allo stesso tempo, per fare prevenzione. In periferia a Roma, in via Avanzini 39, zona residenziale popolare dove non arrivano né metro né turisti, e dove il confine della città si stempera in ampi spazi verdi, sta nascendo un ambulatorio sociale, un luogo della salute, grazie a un’associazione di volontariato che di chiama K9 Nucleo Emergenza Costiera. L’ambulatorio sociale “Ci sono voluti quattro anni per arrivare all’inaugurazione della sede. L’idea risale a prima della pandemia, abbiamo colto l’esigenza ascoltando chi lamentava attese di mesi per visite specialistiche. Quando nel 2020 abbiamo vinto un bando Ater per l’assegnazione di locali ad uso non residenziale ad associazioni di volontariato, abbiamo pensato di usare la struttura per questo progetto, prendendo a modello un altro ambulatorio sociale di Roma, e partendo in piccolo, con un gruppo di specialisti” spiega Luca Montanari, presidente di K9, un’associazione di Anpas attiva nel campo della protezione civile. Il team medico Due pediatri, uno pneumologo, un neurologo, uno psicologo e uno specialista in percorsi di coaching hanno dato la loro disponibilità, gratuitamente, per visite e consulti secondo un calendario che verrà via via aggiornato. Prenoterà chi ha già provato invano a fissare una visita con il pubblico in tempi utili. Non ci saranno tariffe, ma si lascerà un’offerta. “Idealmente dovrebbe avvicinarsi al costo del ticket. Le entrate servono per autofinanziare il progetto, per permetterci di mantenere l’ambulatorio”, spiega Luca Montanari. I locali sono stati ristrutturati e adattati, parallelamente l’associazione si è mossa per avere tutte le autorizzazioni necessarie per aprire l’ambulatorio, un capitolo che si è quasi concluso. “Le spese sono state tante, oltre la ristrutturazione abbiamo dovuto pagare affitto e utenze. Dobbiamo ringraziare le ditte che hanno fatto i lavori di ristrutturazione e che ci hanno permesso di pagare a rate”, spiega il presidente di K9. La forza che ha spinto tutto è quella dei volontari. Chiunque ha dato una mano: c’è chi ha dipinto le inferriate, chi ha ritirato e montato mobili che sono stati dismessi da uffici, chi ha seguito il lungo iter amministrativo, chi ha contattato e raccolto la disponibilità dei medici e di un direttore sanitario. I volontari si sono anche divisi in turni per le pulizie dei locali e si organizzeranno per tenerli aperti e farli funzionare, prendendo le prenotazioni e gestendo il calendario delle visite. Prevenzione e formazione L’associazione mette a disposizione tempo, locali e attrezzature mediche, i medici tempo e competenza. E in futuro la rete diventerà più ampia: si pensa alla collaborazione con un laboratorio di analisi. E poi salute significa anche prevenzione e formazione e per questo una sala dell’ambulatorio è stata attrezzata per ospitare corsi su primo soccorso, BLS-D e disostruzione pediatrica, e sulla prevenzione dei rischi. Un seme per il futuro “Un seme per il futuro, un accesso alle cure primarie in una fase in cui il tema della sanità e della prevenzioni sono le emergenze delle famiglie” ha commentato il presidente del XII municipio Elio Tomassetti che insieme all’assessore all’inclusione sociale della Regione Lazio Massimiliano Maselli e al presidente regionale di Anpas Lazio Vincenzo Carlini, ha partecipato all’inaugurazione della sede di via Avanzini. Argomenti sanità La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Come scegliere lo sport dei figli Gimbe: “In sanità spendiamo il 6,2% del Pil, la media Ocse è al 6,9%' Tumori, il 40% delle immigrate non fa la mammografia e la diagnosi arriva troppo tardi Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Il lavoro ricompatta le opposizioni: pdl unitaria di Pd, M5S e Avs",
            "Source": "La Stampa",
            "Date": "2024-10-04",
            "Link": "https://www.lastampa.it/politica/2024/10/03/news/il_lavoro_ricompatta_le_opposizioni_pdl_unitaria_di_pd_m5s_e_avs-14686672/",
            "Content": "(ansa) \"La proposta unitaria che abbiamo depositato alla Camera sulla riduzione dell'orario di lavoro a parità di salario parla del futuro dell'Italia\". Lo affermano Nicola Fratoianni, Giuseppe Conte, Angelo Bonelli ed Elly Schlein annunciando la presentazione di una proposta di legge dei gruppi parlamentari Avs, M5S e Pd per la riduzione dell'orario di lavoro a parità di salario. \"Crediamo che sia ora di aprire questa discussione, perché anche solo un posto di lavoro in più, un'ora o un giorno in più di tempo liberato conta - si legge nella nota - Per questo chiediamo di avviare, come avvenuto in altri Paesi europei, un triennio di sostegno incentivato - con il concorso decisivo delle parti sociali - con l'obiettivo di arrivare al 2028 a una riduzione complessiva dell'orario\". \"Vogliamo difendere l'occupazione davanti alla rivoluzione tecnologica che rischia di bruciare migliaia di posti di lavoro - aggiungono - Ma non solo: crediamo che il lavoro debba essere ripensato mettendo al centro la felicità di ciascuno, il diritto di tutte le persone non solo a un lavoro dignitoso e di qualità, ma anche alla fruizione del tempo libero, alla cura degli affetti, della socialità, della partecipazione civica. In Italia si lavora troppo o troppo poco, vogliamo perciò stimolare - innanzitutto partendo dalle piccole imprese - una nuova stagione di contratti che prevedano una redistribuzione del lavoro e una diversa conciliazione tra tempi di vita e lavoro, che liberino lo spazio anche per la formazione come diritto soggettivo, che sostengano la produttività, il cui principale ostacolo è proprio il ricorso al lavoro precario, sottopagato, dai carichi insostenibili e la scarsa propensione all'innovazione di processo e di prodotto. Un provvedimento che ha un doppio dividendo: occupazionale e ambientale, perché ridurre l'orario di lavoro significa anche parlare di conversione ecologica dell'economia. La maggioranza accetti un confronto nel merito della nostra proposta. Ridurre l'orario di lavoro significa proiettare il nostro sistema produttivo in una prospettiva di giustizia, redistribuzione, libertà, sostenibilità\"."
        },
        {
            "Title": "Diabete, autotrapianto di isole pancreatiche da staminali fa regredire la malattia",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/27/news/diabete_1_autotrapianto_staminali-423522078/",
            "Content": "Una donna cinese di 25 anni è la prima paziente con diabete di tipo 1 al mondo ad aver ricevuto un trapianto di isole pancreatiche, le cellule responsabili della produzione dell’insulina, create utilizzando staminali ottenute riprogrammando le cellule del suo stesso organismo. L’intervento, descritto su Cell, per ora si è rivelato un successo: le cellule hanno attecchito e iniziato a funzionare regolarmente, e a un anno dalla procedura la paziente può consumare zuccheri senza bisogno di monitorare la propria glicemia o sottoporsi a iniezioni di insulina. A portare avanti questa ‘cura pionieristica’ un team di ricercatori cinesi che lavorano in diversi enti di ricerca e università. La storia di Jessica Zanardo: \"Tempo, pazienza e amore: così convivo con il diabete di tipo 1\" Il trattamento Il trattamento descritto nella nuova ricerca fa parte di uno studio clinico di fase 1, la prima nello sviluppo di una nuova terapia, in cui un piccolo numero di pazienti ricevono la cura per verificarne la sicurezza,che punta a validare questa nuova metodica di autotrapianto per il trattamento del diabete di tipo 1. Si tratta di una procedura innovativa, che amplierebbe notevolmente le possibilità di cura di questa malattia, che attualmente continua a costringere i pazienti a una dipendenza cronica dalle iniezioni di insulina. Il diabete di tipo 1 Nel diabete di tipo 1, le cellule del pancreas responsabili della produzione di insulina (le cellule beta presenti all’interno di strutture note come isole pancreatiche) vengono attaccate dal sistema immunitario dei pazienti, impedendo così all’organismo di utilizzare lo zucchero presente nel sangue come carburante. Di norma, il problema viene risolto fornendo dall’esterno l’insulina necessaria all’organismo, che deve però essere calibrata ad ogni iniezione sulla quantità di glucosio presente nel sangue. L’alternativa sperimentata dai ricercatori cinesi consiste nel trapiantare nel pancreas dei pazienti delle cellule beta funzionanti, così da ripristinare la produzione di insulina endogena. Lo studio La tecnica descritta nel nuovo studio prevede il prelievo delle cellule dei pazienti, la loro riprogrammazione per ottenere cellule staminali indotte, e quindi la produzione di isole pancreatiche da reimpiantare nel pancreas. La procedura di infusione eseguita sulla venticinquenne cinese è durata appena mezz'ora, si è rivelata sicura, e a tre mesi dall’intervento le isole pancreatiche autotrapiantate hanno iniziato a produrre regolarmente insulina, a livelli sufficienti da permettere alla donna di non dover più dipendere dalle iniezioni. E hanno continuato a funzionare regolarmente, e a livelli soddisfacenti, per tutto il periodo di monitoraggio descritto nello studio, durato un anno. Rischio diabete quasi azzerato con un farmaco anti-obesità di Mara Magistroni 10 Settembre 2024 L’autotrapianto In generale, il trapianto di isole pancreatiche non è una novità. Viene eseguito normalmente utilizzando cellule prelevate da donatore deceduto, che richiedono però il ricorso a immunosoppressori per impedire che vengano distrutte dal sistema immunitario, e che spesso hanno difficoltà ad attecchire sul lungo periodo. Per tutti questi motivi, la procedura è riservata unicamente a pazienti che hanno difficoltà a controllare la glicemia con le terapie tradizionali, e per i quali il rapporto rischi benefici risulta positivo nonostante la necessità di ricorrere a vita agli immunosoppressori. Con l’autotrapianto sperimentato dai ricercatori cinesi tutti questi problemi scomparirebbero, e il trattamento potrebbe essere esteso a una platea molto più ampia di pazienti. Sempre, ovviamente, se i risultati verranno confermati con studi di portata più ampia, e con un follow up ben più lungo. I limiti Nonostante i risultati promettenti, lo studio cinese non è esente da limiti. Tra questi, il fatto che la paziente scelta fosse già in terapia con immunosoppressori a causa di un precedente trapianto di fegato, che ha impedito di verificare se l’autotrapianto metta effettivamente al riparo dall’attacco del sistema immunitario le isole pancreatiche. Così come la breve durata del follow up, che dovrebbe prolungarsi per diversi anni per poter dare qualche certezza sull’effettiva efficacia a lungo termine della procedura. Servono altri test La sperimentazione comunque continua, e dovrebbe presto fornire nuovi risultati. Nel frattempo, la ricerca nel campo del trapianto di isole pancreatiche si muove anche in molte altre direzioni. Ad aprile, ad esempio, è stato pubblicato il resoconto di un intervento simile, realizzato sempre in Cina su un paziente affetto però da diabete di tipo 2 (potenzialmente più facile da trattare in questo modo perché esente dalla componente autoimmune che caratterizza i pazienti con diabete di tipo 1). [[(gele.Finegil.StandardArticle2014v1) Menopausa, la terapia ormonale sostitutiva protegge anche dal prediabete]] Le altre ricerche Diverse aziende inoltre sono al lavoro per tentare di produrre isole pancreatiche create a partire da cellule staminali prelevate da donatori, una procedura che permetterebbe di standardizzare e scalare la produzione, e quindi ridurre i costi del trattamento. In questo caso, i pazienti sarebbero obbligati ad assumere a vita gli immunosoppressori, ma si potrebbero comunque superare molti dei problemi (come la mancanza di donatori) che oggi impediscono a molte persone che potrebbero beneficiarne di accedere al trapianto. Un’altra possibilità, sperimentata anche al Niguarda di Milano, è quella di rinchiudere isole pancreatiche da trapiantare in speciali microcapsule, che impediscono al sistema immunitario di attaccarle, e potrebbero quindi evitare ai pazienti la necessità di terapie immunosoppressive. Diabete, cosa succede al cuore se l’orologio che regola i battiti non funziona bene di Federico Mereta 16 Settembre 2024 La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Stella, il numero verde a sostegno delle famiglie SMA “Saving Time”, concerti all’alba per raccontare la ricerca in oncoematologia Cellulari, un nuovo rapporto dell’Oms conferma che le onde radio non causano tumori Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Calcio in tv: giocano Lazio, Roma, Fiorentina",
            "Source": "La Stampa",
            "Date": "2024-10-04",
            "Link": "https://www.lastampa.it/sport/calcio/2024/10/03/news/calcio_in_tv_giocano_lazio_roma_fiorentina-14686360/",
            "Content": "(ansa) Giovedì sera con le coppe internazionali in tv: in campo Lazio, Roma e Fiorentina. Il tutto in onda su Sky e Tv8. SKY. Si comincia con la Lazio in Europa League, alle 18,45 allo stadio Olimpico contro il Nizza e in onda su Sky Sport Uno. La telecronaca è affidata a Dario Massara con Fernardo Orsi al commento tecnico, Matteo Petrucci e Manuele Baiocchini vicini alle panchine. Alle 21 stesso canale per Elfsborg-Roma raccontata da Federico Zancan con Aldo Serena seconda voce e Paolo Assogna bordocampista. Sempre alle 21 scende in campo la Fiorentina contro il The New Saints, “live” su Sky Sport Calcio con Davide Polizzi e Massimo Gobbi rispettivamente prima e seconda voce. Pre e post partita dalle 18 a mezzanotte con Mario Giunta che conversa con Beppe Bergomi e Andrea Marinozzi. TV8. Prima serata sul canale 8 del digitale terrestre con Porto-Manchester United, telecronaca di Paolo Ciarravano con Lorenzo Minotti commentatore tecnico. Calcio d’inizio alle 21."
        },
        {
            "Title": "L’endorsment di Bruce Springsteen per Kamala Harris e Tim Walz",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/04/news/lendorsment_di_bruce_springsteen_per_kamala_harris_e_tim_walz-14687513/",
            "Content": "Bruce Springsteen sostiene formalmente Kamala Harris e Tim Walz in un nuovo video in cui definisce Donald Trump «il candidato più pericoloso alla presidenza della mia vita». «Ciao, sono Bruce Springsteen. Amici, fan e la stampa mi hanno chiesto chi sostengo in questa importantissima elezione. E con la piena consapevolezza che le mie opinioni non sono più o meno importanti di quelle dei miei concittadini, ecco la mia risposta: sostengo Kamala Harris per la presidenza e Tim Waltz per la vicepresidenza e mi oppongo a Donald Trump e JD Vance. Ecco perché. Stiamo per arrivare a una delle elezioni più importanti nella storia della nostra nazione. Forse dai tempi della guerra civile questo grande paese non si è mai sentito così diviso politicamente, spiritualmente ed emotivamente come in questo momento. Non deve essere per forza così. I valori comuni, le storie condivise che ci rendono una nazione grande e unita aspettano di essere riscoperti e raccontati ancora una volta. Ora, ci vorrà tempo, duro lavoro, intelligenza, fede e donne e uomini con il bene nazionale, che guidino i loro cuori. L'America è la nazione più potente sulla terra. Non solo per la sua schiacciante forza militare o il suo potere economico, ma per ciò che rappresenta, ciò che intende, ciò in cui crede: libertà, giustizia sociale, pari opportunità, il diritto di essere e amare chi vuoi. Queste sono le cose che rendono grande l'America. Donald Trump è il candidato più pericoloso per la presidenza nella mia vita. Il suo disprezzo per la sacralità della nostra costituzione, la sacralità della democrazia, la sacralità dello stato di diritto e la sacralità del pacifico trasferimento del potere dovrebbero squalificarlo dalla carica di presidente per sempre. Non capisce il significato di questo paese, la sua storia o cosa significhi essere profondamente americani. D'altro canto, Kamala Harris e Tim Waltz sono impegnati in una visione di questo paese che rispetta e include tutti, indipendentemente da classe, religione, razza, punto di vista politico o identità sessuale, e vogliono far crescere la nostra economia in un modo che avvantaggi tutti, non solo i pochi come me in cima. Questa è la visione dell'America di cui scrivo costantemente da 55 anni. Ognuno vede le cose in modo diverso e rispetto la tua scelta come concittadino, ma come te, ho solo un voto, ed è uno dei beni più preziosi che ho. Ecco perché il 5 novembre voterò per Kamala Harris e Tim Walz»."
        },
        {
            "Title": "San Giorgio di Piano, incidente sui binari: travolto un operaio. Stop alla linea",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/04/news/alta_velocita_ritardi_incidente_bologna-14687769/",
            "Content": "(agf) Circolazione ferroviaria sospesa sulla linea Bologna-Venezia, tra Castelmaggiore e San Pietro in Casale, a seguito dell'investimento di una persona. L'incidente avvenuto a San Giorgio di Piano ha coinvolto un operaio di una ditta appaltatrice esterna che stava lavorando per conto di Rfi. Rete Ferroviaria Italiana ha espresso il proprio cordoglio e la vicinanza ai familiari. Le Ferrovie dello Stato fanno sapere che i treni Alta Velocità, Intercity e regionali possono subire deviazioni, limitazioni di percorso e cancellazioni. La dinamica dell’incidente La dinamica di quanto accaduto è al vaglio delle autorità competenti, alle quali Rfi sta offrendo la più ampia collaborazione. Da una prima ricostruzione, per cause ancora da accertare, al momento dell'investimento il tecnico si sarebbe spostato al di fuori dell'area interessata dalle lavorazioni. Il cordoglio di Salvini Il vicepremier e ministro delle Infrastrutture e dei Trasporti Matteo Salvini ha espresso «profondo cordoglio» per la morte dell’un operaio. Il Mit sottolinea che Salvini sta seguendo gli sviluppi di quanto accaduto con estrema attenzione, a partire dall'accertamento della dinamica dei fatti."
        },
        {
            "Title": "Il fascino della Louis Vuitton Cup, un nuovo trofeo dell’orafo della Regina",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/03/news/il_fascino_della_louis_vuitton_cup_un_nuovo_trofeo_dellorafo_della_regina-14684582/",
            "Content": "La nuova Louis Vuitton Cup realizzata da Thomas Lyte a Londra Nel 2017 a Bermuda Emirates Team New Zealand aveva sollevato al cielo il Louis Vuitton Challenger’s Trophy, un trofeo realizzato dalla Thomas Lyte di Londra, il più importante produttore di trofei sportivi d’elite al mondo, fondato dall’attuale Ceo Kevin Baker nel 2007 e che dal 2015 detiene anche un mandato come orafo e argentiere della allora regina Elisabetta II. Era un trofeo, quello, che si inseriva nella tradizionale scia della Louis Vuitton Cup, che aveva cominciato a tracciare la storia nel 1983, con le prime regate tra gli sfidanti che ambivano all’America’ Cup. Ma che non seguiva i binari già posati. Sempre in argento, aveva un layout diverso e sanciva la vittoria dei Kiwi dei Louis Vuitton America's Cup Challenger Playoffs, così si chiamavano appunto le regate degli sfidanti, che avevano visto per altro scendere in campo per la prima volta nei Round Robins anche il defender, mai successo prima (ma solo nella prima fase). La Coppa, allora, era governata dagli americani di Oracle e da Russell Coutts. Dove è finito quel trofeo? Non è in un caveau di Louis Vuitton, ma lo custodisce il New Zealand Yacht Squadron, che non lo ha rimesso in palio, come nel caso della Louis Vuitton Cup orriginale.. La storia della Louis Vuitton Cup in un baule Un trofeo ambito Che cosa distingue e valorizza l’America’s Cup e la Louis Vuitton Cup dagli altri eventi velici di alto livello? La loro storia. Che affascina, che dà lustro, che è unica. Ci sarà una ragione no se Wimbledon è Wimbledon? E questa ricchezza brilla anche per i suoi trofei. “Per vincere l’America’s Cup prima bisogna vincere la Louis Vuitton Cup, è semplice”, dice Ben Ainslie, lo skipper e timoniere di Ineos Britannia, uno dei grandi della vela con le sue cinque medaglie olimpiche al collo (4 ori) e quella rimonta di Oracle su Team New Zealand a San Francisco nel 2013 che lo aveva visto tattico a bordo. Altro capitolo storico. La Louis Vuitton Cup nasce nel 1983, perché quella era stata la prima sfida tra challenger. C’era anche Azzurra, era stata vinta da Australia II, che poi alzò al cielo anche l’America’s Cup. E’ un trofeo d’argento, realizzato appunto da Thomas Lyte, che è custodito da Louis Vuitton, in quanto per sua natura trofeo challenger (rimesso in palio ogni volta dai vincitori). Oggi lo si può vedere a Barcellona nell’AC Experience Center, esposto in una bacheca a prova di proiettile. Sulla base ci sono incisi i nomi dei vincitori sino al 2013 (Team New Zealand), a fianco c’è il baule che lo custodisce, in pelle di un rosso tenue. Anche quest’ultimo pezzo è particolare ed è inconsueto vederlo, perché anni fa il “trunk” non era fotografato e dunque non compariva, se non in parte nelle immagini. I bauli sono realizzati dagli artigiani della maison, nel laboratorio di Asniéres-sur-Seine a Parigi. La tradizione, anche qui. Louis Vuitton nasce nel 1854 come creatore di bauli da viaggio (la prima vetrina in Rue Neuve Des Capuchines) e da lì parte tutto. Oggi i bauli non sono solo per la vela, ma anche per altri sport. Hanno contenuto la Rugby World Cup nel 2015 e nel 2023, il trofeo del vincitore del Grand Prix di Monaco di Formula 1 degli ultimi quattro anni, le medaglie delle Olimpiadi e Paralimpiadi 2024 di Parigi… La vecchia Louis Vuitton Cup, assegnata dal 1983 al 2013 (Gilles Martin-Raget) La nuova era La Louis Vuitton Cup era stata assegnata nel 2007 a Valencia, poi nel 2010 non s’era disputata perché c’era stato il duello post-battaglia legale tra Alinghi e Oracle, quindi la sfida tra challenger era tornata, e così anche la maison parigina - abbia già detto - nel 2017 a Bermuda. Quindi, nel 2021 la sfida tra challenger aveva assunto un nome e sponsor diverso (Prada Cup). Il nuovo logo della Louis Vuitton America's Cup Ora, il ritorno con tutti i crismi. Due uomini l’hanno voluto, Pietro Beccari e Grant Dalton, rispettivamente Ceo di Louis Vuitton e Emirates Team New Zealand. E’ stato realizzato un nuovo trofeo, e ovviamente un nuovo baule, proprio per rimarcare il rinnovo della tradizione della maison come title partner dell’evento. “Per dimostrare l’impegno profuso e consolidare il nostro legame con l’evento sportivo più antico al mondo”, la spiegazione ufficiale del gruppo. Trofeo realizzato sempre da Lyte, sempre in argento e challenger, nel senso che dovrà essere rimesso in palio. Sarà consegnato al vincitore dallo stesso Beccari, che salirà sulla barca vincente tra Ineos e Luna Rossa subito dopo l’ultima e decisiva regata per consegnarlo al challenger che proseguirà poi la sua corsa per l’America’s Cup. Coppa, quest’ultima, che sarà custodita da un nuovo baule realizzato sempre da Louis Vuitton. Ma della “auld mug”, questo il nomignolo del trofeo, ne riparleremo."
        },
        {
            "Title": "Esodati del Superbonus, il ministro non risponde: famiglie e imprese ancora in attesa",
            "Source": "La Stampa",
            "Date": "2024-10-04",
            "Link": "https://www.lastampa.it/politica/2024/10/02/news/esodati_del_superbonus_il_ministro_non_risponde_famiglie_e_imprese_ancora_in_attesa-14683351/",
            "Content": "Mentre il governo si appresta a varare nuove modifiche sui bonus edilizi, gli esodati del Superbonus al 110% sono ancora in attesa di risposte sui loro crediti. Si tratta di circa 1,5 milioni di famiglie e 500mila tra imprese in difficoltà o a rischio chiusura. Tutti sono rimasti impantanati nelle maglie di una misura che dal suo varo è stata modificata oltre 30 volte, per giunta in maniera retroattiva. Lo stop a questo incentivo ha creato una vera e propria emergenza tra molte famiglie e molti imprenditori. Numerosi gli appelli alle Istituzioni, le manifestazioni e le iniziative dell’Associazione degli Esodati del Superbonus che è impegnata dal 2022 nel tentativo di arginare le emergenze, specie dopo la conversione in legge, lo scorso maggio, del Dl Giorgetti. In questi giorni l’Associazione chiede con più insistenza risposte dal Governo. Tre mesi fa, il 12 giugno, l’Associazione ha incontrato il ministro e ha presentato le proprie proposte per salvare i crediti già maturati da cittadini incapienti che dopo il Dl di maggio rischiano di perdere i risparmi di una vita. Le proposte però sono state ignorate. «Il ministro continua a fare decreti peggiorativi piuttosto che risolvere le situazioni dei lavori già in corso - dicono dall’Associazione -. Abbiamo scritto e telefonato agli uffici del ministero tutti i giorni da più di un mese e non ci ha mai degnato di una risposta. E' sconcertante come le istituzioni ci stiano ignorando». Le richieste Gli esodati chiediamo che i crediti derivanti dalle spese 2023 possano essere spalmati in 10 anni e non i quattro come previsto ora. Il periodo di quattro anni rischia di far perdere soldi a chi ha redditi più bassi. La misura dei 10 anni è già prevista per l’anno 2022 e per il 2024 e non è chiaro perché non sia stata applicata anche al 2023. Questo aspetto penalizza migliaia di famiglie che già sono in difficoltà per i cambiamenti incorsi negli anni sul Superbonus al 110%. «Per taluni che a fine 2023 avevano già terminato i lavori (magari ricorrendo a linee di credito), si trattava di scegliere se cedere i crediti oppure se detrarli in 10 anni, periodo che era convinzione generale – spiegano dall’Associazione -. Le misure restrittive adottate nel 2024 hanno stravolto lo scenario ed (almeno al momento) impedito a posteriori entrambi i canali, con il rischio che i crediti fiscali maturati legittimamente diventino carta straccia». Per gli Esodati, «disattendere (anche se il termine \"distruggere\" sarebbe più indicato) tali pianificazioni, costituirebbe un precedente, andando a minare la fiducia nelle Istituzioni, con il rischio di complicare l’utilizzo futuro della leva della moneta fiscale». L’Associazione ricorda che entro il 31 ottobre (termine di presentazione della dichiarazione dei redditi), l'opzione a 10 anni potrebbe essere ancora inserita. Fra l'altro ciò consentirebbe di liberare risorse nell'immediato per le casse dello Stato, con la possibilità di gestire l'importo dei crediti edilizi di coloro che sceglieranno l'opzione sulla base di 11 anni complessivi. In sintesi, gli Esodati chiedono di ripristinare la cessione delle rate residue; consentire la remissione in bonis e permettere a chi ha sostenuto spese nel 2023 di poter scegliere se portarle in detrazione in quattro o in dieci anni, permettendo così allo Stato di disporre di ben 11 anni per gestire tutto, rispettando gli impegni previsti dalle leggi vigenti all'epoca dei lavori/pagamenti."
        },
        {
            "Title": "Frecciarossa Final Eight 2024, un successo per Torino",
            "Source": "La Stampa",
            "Date": "2024-10-04",
            "Link": "https://www.lastampa.it/sport/basket/2024/10/03/news/frecciarossa_final_eight_2024-14686501/",
            "Content": "Nella foto la partita di semifinale del Frecciarossa Final Eight Basket tra Emporio Armani Milano e Reyer Venezia a Torino, sabato 17 febbraio 2024. (lapresse) TORINO. I numeri sono quelli che contano e che raccontano il successo di una manifestazione. Così, presso il “Circolo dei Lettori” di Torino è stata presentata la ricerca di Lega Basket e StageUp sugli “impatti economici e reputazionali generati dalla Frecciarossa Final Eight 2024”. «È la dimostrazione di come un lavoro coeso e strutturato tra tutte le componenti di un grande evento come la Final Eight di basket possa creare un importante indotto economico e reputazionale non solo per il nostro sport, ma anche per la Città e la Regione che sposano il progetto e lo valorizzano», le parole di Umberto Gandini, presidente di LBA. Per questo motivo siamo felici di tornare a Torino anche il prossimo anno con un progetto che diventerà sempre più completo e ambizioso: non solo il grande basket, ma un insieme di iniziative educative, formative e valoriali che coinvolgeranno mesi prima sia la regione che la città». Un successo, allora. Perché, a fronte di un investimento di 585.000 euro dei partner istituzionali (Regione, Camera di Commercio e Comune), si è registrato un impatto economico di 15,86 milioni in Italia, di cui 10,43 generati sul territorio torinese con un moltiplicatore pari a 15,3. La manifestazione è stata valutata positivamente dall’88% delle persone interessate sul territorio nazionale, con un target giovanile (il 56% di età compresa tra i 18 e i 34 anni) e un’età media di 36,3: la palla a spicchi piace insomma soprattutto ai ragazzi e a quelli che hanno smesso di esserlo da non troppo tempo. Con il risultato di raggiungere cifre interessanti anche dal punto di vista dell’audience: sono stati infatti oltre 24 milioni i contatti digital di LBA, circa 46 quelli dei canali digital esterni e 4,5 quelli dei contatti televisivi. Le presenze totali all’Inalpi Arena sono state 45.631 (oltre la metà di torinesi) e va da sé che l’edizione 2025 punti a sfondare il muro delle 50.000. Torino è piaciuta ai tifosi provenienti da fuori città, che ne hanno poi approfittato per visitare la Mole Antonelliana e il Museo Egizio (35%), piazza San Carlo e il parco del Valentino (32), il Museo del Cinema (22), piazza Castello e Palazzo Reale (19), la Venaria Reale (11) e via di questo passo. La città ne è uscita bene, migliorata nella percezione esterna anche grazie a come è stato organizzato l’evento: il 75% degli intervistati ha ritenuto infatti che le Final Eight abbiano contribuito a rendere più appetibile il “brand Torino”. «Quasi metà del pubblico arriva da fuori Torino e per noi questo rappresenta un ottimo target per promuovere il territorio e la nostra offerta turistica ed enogastronomica, soprattutto con i nuovi Maestri del Gusto freschi di nomina - osserva Dario Gallina, presidente della Camera di Commercio della città – L’obiettivo è far prolungare per quanto possibile il soggiorno o di far tornare l’appassionato di sport in veste di turista, magari con la famiglia e per più giorni»."
        },
        {
            "Title": "Radiologia medica, in Italia 70 milioni di esami l'anno",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/frontiere/2024/10/01/news/radiologia_medica_italia_70_milioni_esami_anno-423529139/",
            "Content": "Si chiama R7 - Radiology, il Think Tank che vede coinvolte, per la prima volta, le grandi Società Scientifiche di Radiologia corrispondenti ai Paesi del G7 (USA, UK, Germania, Francia, Giappone, Canada, Italia oltre alla Società Europea di Radiologia: un un Forum Internazionale che si terrà a Venezia dal 10 al 13 ottobre, promosso dalla Società Italiana di Radiologia Medica e Interventistica (Sirm). Intelligenza artificiale, 10 tecnologie a vantaggio dei pazienti di Mara Magistroni 21 Giugno 2024 Le società scientifiche di 7 Paesi, insieme In tre giorni di dibattiti e incontri bilaterali, i 7 leader della Radiologia mondiale potranno scambiarsi idee, esperienze, strategie per giungere ad un obiettivo comune, delineare il futuro della disciplina sempre più centrata sulla sicurezza ed efficacia delle cure al paziente: “Sarà un evento che rappresenta l'avvio di una cooperazione - spiega Andrea Giovagnoni, Presidente Nazionale SIRM – nato per affrontare le sfide globali della medicina e la Sanità Pubblica, a tutto vantaggio dei pazienti”. Il meeting - presentato oggi in una conferenza stampa a Milano – porterà alla realizzazione di documenti comuni, che avranno forti ricadute sulla pratica clinica su temi rilevanti come il paziente fragile, i nuovi sistemi di intelligenza artificiale per una medicina di precisione, la sostenibilità e la transizione energetica, le condizioni di lavoro e il burnout degli operatori sanitari, le nuove sfide nei percorsi educazionali per i giovani radiologi. I radiologi medici al servizio degli sportivi di Letizia Gabaglio 20 Giugno 2024 70 milioni di indagini radiologiche l'anno “Ogni anno in Italia si eseguono 70 milioni di procedure di diagnostica per immagine - sottolinea Nicoletta Gandolfo, Presidente Eletto SIRM - numeri che da soli fanno capire la rilevanza del radiologo: il medico che attraverso l'uso delle tecniche di immagine (TAC, RM, ecografia, radiologia tradizionale) contribuisce al processo diagnostico terapeutico della stragrande maggioranza delle patologie, da quelle cardiovascolari e oncologiche, a quelle infiammatorie/degenerative e traumatiche, sia in condizioni di urgenza/emergenza che di elezione. Rappresentiamo lo snodo decisionale di ogni processo clinico e siamo protagonisti anche nella prevenzione secondaria del tumore, attraverso gli screening. Ma non solo, il radiologo interventista, attraverso l'immagine, è oggi in grado di guidare per via transcutanea, senza necessità di interventi chirurgici invasivi, strumenti, cateteri per terapie locoregionali nelle grandi patologie. Aver creato l’occasione di incontro internazionale dove discutere delle problematiche della disciplina con i massimi esperti mondiali e, più in generale delle possibilità che le nuove tecnologie offrono al radiologo, non fa che rafforzare la convinzione che il lavoro che tutta la radiologia italiana ha fatto e farà per i pazienti (e più in generale per il sistema salute) in questi anni va per la giusta strada”. Intelligenza artificiale e nuove tecnologie: le sfide comuni “L'obiettivo dell’R7 Forum Internazionale di Radiologia – conclude Giovagnoni - è quello di prepararsi ad una sanità del futuro sempre più sostenibile e sempre più centrata sul paziente migliorando i processi decisionali e organizzativi alla luce delle nuove tecnologie e della Inteligenza artificiale. Il summit è stato preceduto da una serie di incontri preparatori andati avanti in questi mesi, fra i massimi esperti nei vari settori di ciascuna Società. Un lavoro di squadra senza barriere e senza precedenti, che ha rafforzato i legami internazionali intersocietari irrinunciabili per la diffusione delle conoscenze ma soprattutto indispensabili per accelerare l'innovazione e trovare soluzioni condivise ai problemi di salute globale. Questa collaborazione, che vede protagonisti l’Italia e la SIRM, può trasformarsi in un potente strumento per promuovere la prevenzione, migliorare le cure e soprattutto garantire un accesso equo alla salute per tutti. Questo Forum sancisce il ruolo fondamentale dell’Italia e della SIRM nello scenario scientifico internazionale forte dei suoi straordinari ricercatori e professionisti e di un Sistema Sanitario pubblico e universalistico fra i migliori al mondo che, con i problemi a tutti noti, rimane tuttavia un punto di riferimento e un modello per i clinici degli altri paesi del mondo”. La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Notte Europea dei Ricercatori, un appello per la ricerca sulle malattie rare Sclerosi multipla, la perdita di volume cerebrale può rallentare Microbiota, scoperto come lo stress può influenzare la salute dell’intestino Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Elisa Bruno, ceo di Level Shoes \"Conquistiamo Europa e Usa”",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/03/news/elisa_bruno_ceo_level_shoes-14684888/",
            "Content": "Elisa Bruno, Ceo di Level Shoes Viene definito «il più grande negozio al mondo di calzature per donna, uomo e bambino», viaggia principalmente online e vanta un solo negozio fisico, 9 mila metri quadri nel Dubai Mall colmo di scarpe e accessori di oltre 250 marchi superstar. In questo tempio del lusso, solo brand che farebbero gola a Carrie Bradshaw che verso le scarpe - ma non è certo la sola - nutre una passione smisurata. Al timone di questa realtà mediorientale lanciata nel 2012 che risponde al nome di Level Shoes (house brand di punta di ChalhoubGroup) da tre anni a questa parte c’è una manager italiana: Elisa Bruno, pugliese di 48 anni, esperienze ai vertici di Burberry e Zegna, che nell’ultimo triennio ha incrementato il giro di affari del 120% e ora sta puntando alla conquista del mercato americano ed europeo. Italia compresa. «Oggi tutti i nostri brand partner già ci invitano alle fashion week di Milano, Parigi, Londra e New York e sediamo al fianco di My Theresa, Harrods e Selfridges - spiega la Ceo - Il mio obiettivo è far diventare Level Shoes un big player della moda internazionale: l’e-commerce è il nostro motore di crescita». Level Shoes di Dubai La vostra è una visione \"altra\", puntate sull'online e sulla diversificazione dei marchi. Vengono scelti o sono loro che chiedono di entrare nel circuito?«Bella domanda: siamo sempre noi a scegliere, fa parte del nostro Dna. Siamo sempre alla ricerca di nuovi brand emergenti, ma anche di marchi che già esistono. Di prodotti che possono essere personalizzati o disegnati apposta per noi. Li selezioniamo e li seguiamo, lavorando a stretto contatto». La strategia per acquisirli?«Negli anni abbiamo continuato a creare relazioni con l'industria e con i brand che ci mancavano, molti di questi oggi sono con noi. Ad esempio, Brunello Cucinelli e Zegna, e poi il gruppo Tod’s, tanto per citarne alcuni. Siamo riusciti a portarli a bordo non solo per la curation che ci contraddistingue, ma anche per il fatto che proponiamo una selezione personalizzata per più segmenti di mercato e per range di età. E questo è un lavoro costante che facciamo insieme col nostro team, basandoci anche sui dati che raccogliamo tramite il CRM (acronimo di Customer Relationship Management). Ma è anche una un'operazione capillare incentrata sull’ascolto dei nostri clienti. Dunque la nostra strategia può essere sintetizzata in tre parole: curation, personalizzazione e localizzazione». Qualche news in termini di prodotto?«Abbiamo alcune collaborazioni con New Balance, quella con New Balance per Miu Miu è stata una delle migliori; poi il lancio delle Orbit (Bottega Veneta), quello delle cushion sneaker di Dolce & Gabbana di cui a novembre avremo una nuova edizione. Tra gli emergenti, abbiamo appena lanciato The Line, un brand il cui motto è Walk the Line come il titolo di un famoso film (Quando l'amore brucia l'anima, pellicola del 2005, vera storia di Johnny Cash, tormentata leggenda della musica country e rock, ndr). Esponiamo i nuovi marchi vicino a quelli noti in modo che il cliente abbia sempre qualcosa da scoprire» Che peso hanno le griffe italiane?«Ad oggi 50% dei nostri brand è composto da griffe italiane, il che mi rende felice, non era così prima che arrivassi io...Il Made in Italy ha una marcia in più. Il resto? Il 20% marchi statunitensi e il 17% francesi. In un contesto in cui c'è un forte ritorno alle spese sostenibili e il consumo non è più così scellerato come o è stato in passato, c'è molta più attenzione alla qualità della manifattura, alla sostenibilità e all’equità del trattamento dei lavoratori. Noi teniamo molto a questi aspetti». Il vostro mercato principale?«Al momento sono gli Emirati Arabi dove, a Dubai, all'interno del Dubai Mall, abbiamo il nostro unico negozio fisico che viene visitato ogni anno da 5 milioni di persone» Ecco, i negozi fisici: lei quanto ci crede?«Ci crediamo se il negozio fisico è complementare a una realtà online. Quindi è il contrario di quello che molti retailer dicono: pensiamo che l'online mobile friendly sia una condizione essenziale per la vendita al dettaglio, ma il negozio fisico, se complementare, se offre delle esperienze di community intorno al brand, è importantissimo. Ed è questo il modello che stiamo seguendo: il nostro negozio, aperto nel 2012, si è evoluto trasformandosi in concept store. All'interno abbiamo creato un caffè dove le persone possono venire a lavorare, una Spa per i piedi, servizi di personal shopper, di pulizia e personalizzazione di calzature». Sviluppare il business oltre confine per sostenere la crescita della realtà mediorientale: ci spiega meglio cosa significa per l'azienda in termini di espansione?«L’investimento consiste nell'espansione in mercati fuori dal Medio Oriente con una home page dedicata a nuovi Paesi, un servizio di delivery in 24-48 ore (mentre a Dubai le consegne già sono disponibili in un'ora), prezzi allineati e contenuti legati alla cultura locale. Puntiamo su una comunicazione autentica, usando i social media in maniera diversa. Stiamo presentando il nuovo sito negli Stati Uniti, apripista allo sviluppo della piattaforma nelle principali capitali del fashion system con Italia, Francia e Inghilterra tra i prossimi paesi nel mirino». Level Shoes di Dubai Team inclusivo e al femminile, una scelta per certi versi audace.«Eh sì, diciamo che la scelta audace l'ho fatta nel 2013 quando mi sono trasferita negli Emirati per prendere in mano il retail mediorientale per Burberry. Sono stata una tra le prime donne in Arabia Saudita a lavorare tanto (ride), ma anche a gestire un business importante. Quando arrivai, tutti gli store manager erano uomini. Oggi, invece, il 70% del management è composto da donne che in maggioranza rivestono ruoli apicali, mentre il personale dell’azienda è di origine mediorientale, proveniente da Dubai e Arabia Saudita ma anche da altri Paesi, contiamo 65 diverse nazionalità all’interno del team. E questo perché le donne sono brave, non perché devo mantenere le quote rosa, non mi pongo assolutamente nessun problema sulla questione di genere». Insieme alle politiche di empowerment femminile, lei si è fatta promotrice di una serie di iniziative mirate alla riduzione dell’impatto ambientale del gruppo.«Level Shoes ha adottato una politica esclusiva di raccolta differenziata, monitorariamo costantemente i consumi di acqua ed elettricità con l’obiettivo di ridurre gli sprechi e sono state implementate le consegne collettive. Infine, con il progetto Second Life raccogliamo scarpe e accessori usati, che vengono rigenerati e destinati alla popolazione meno privilegiata». Con la sua strategia è riuscita a dare una spinta al giro d'affari...«Beh, diciamo che i numeri dicono di sì: 120% di crescita in tre anni è un importante traguardo, mentre le previsioni per l’anno in corso vedono un trend di crescita in doppia cifra, anche alla luce del rallentamento generalizzato che sta attraversando l’intero settore del lusso». Che cosa comporta essere una donna in carriera oggi? Specie in Medio Oriente. «Il Medio Oriente oramai si è allineato a quelle che sono le le dinamiche del mondo lavorativo internazionale, c’è una politica a supporto dell'imprenditorialità femminile e della carriera delle donne. Stiamo assistendo a un cambio di mentalità importante, lo dimostra anche il fatto che hanno voluto me e non un uomo a fare il mio lavoro»."
        },
        {
            "Title": "E adesso? Le risposte ai dubbi delle donne dopo il tumore al seno",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/saluteseno/2024/09/27/news/tumore_seno_intervento_recupero_domande_pazienti-423522765/",
            "Content": "“Posso andare alle terme?”, “Come lavare e idratare la pelle dopo l’intervento?”, “Come curare la cicatrice?”, “Uso ancora il reggiseno post-operatorio, ho paura a sostituirlo. Sto sbagliando?”, “Dopo la mastectomia ho perso completamente la sensibilità ai capezzoli. E adesso?, “Posso fare prelievi venosi, vaccini o punture sul braccio vicino alla mammella operata?”, “Ho paura a muovere braccio e busto, cosa posso fare?”. Sono tante le domande che si pongono le donne che hanno affrontato un tumore al seno. E che spesso vengono in mente tardi, quando ormai i medici sono fuori portata. Oppure sono dubbi che sorgono quando è finito il periodo dei controlli, non solo mesi, ma persino anni dopo l’intervento. Per dare una risposta chiara e certificata, le specialiste del progetto Donna X Donna hanno appena pubblicato un nuovo piccolo libro della loro collana. Si intitola la “La nuova me” (scaricabile gratuitamente qui), e sottotitolo è: “Eliminato il tumore, riconquistato il mio seno. Come ritrovare il proprio benessere psico-fisico nei mesi e negli anni a venire”. L'allattamento dopo la diagnosi non aumenta i rischi per la mamma di Tiziana Moriconi 13 Settembre 2024 I dubbi sul recupero psico-fisico Il progetto nasce ascoltando le domande reali che le pazienti con tumore al seno rivolgono di solito alle senologhe. L’opuscolo si divide concettualmente in tre parti: “A casa, in convalescenza”, dove si affrontano i primi dubbi dopo l’intervento; “La ripresa nei mesi a venire”, dove si cerca di aiutare le donne a riprendere in mano la propria vita e a curare la pelle nel giusto modo; e, infine, “A distanza di tempo dall’operazione”. “Questo anno abbiamo analizzato moltissime domande, a cui abbiamo risposto basandoci sempre sull’evidenza scientifica”, dice Marzia Salgarello, professore associato di chirurgia plastica alla Fondazione Policlinico Universitario Gemelli Irrcs di Roma, coordinatrice del gruppo Donna x Donna (che raggruppa oltre 100 senologhe, psiconcologhe, radioterapiste, fisiatre, fisioterapiste e medici estetici afferenti alle maggiori Breast Unit delle regioni italiane) e Presidente dell’associazione Beautiful After Breast Cancer Italia. “Si parla spesso di prevenzione del tumore al seno - prosegue - e nelle Breast Unit i percorsi di cura sono ormai delineati. Si danno molte meno indicazioni, invece, su come gestire le difficoltà quotidiane dopo il cancro. Con questo lavoro collettivo vogliamo supportare le donne a riconquistare il proprio stile di vita e a fare tutto ciò che si amava, per ritrovarsi e vivere a pieno questa nuova fase della vita”. La storia di Maria Rosaria, con il “seno di poi” 09 Agosto 2024 Oltre una paziente su 4 va incontro a mastectomia Nel 2023 sono state stimate circa 55 mila nuove diagnosi di tumore al seno. Nel 25-30% dei casi si esegue una mastectomia e per la metà di queste pazienti la ricostruzione mammaria è immediata, eseguita in contemporanea all’asportazione della mammella. Per l’altra metà, invece, viene rimandata, il che, dicono le esperte, comporta interventi più complessi che allungano il tempo di recupero della propria immagine corporea e del proprio benessere fisico e psicologico. Oppure si tende a rinunciare. “Dopo la mastectomia, molte donne tendono a non guardarsi, a non toccarsi - aggiunge Alessandra Graziottin, direttrice del Centro di Ginecologia e Sessuologia medica dell’Ospedale San Raffaele Resnati di Milano - Molte hanno difficoltà persino nel lavarsi, nel prendere confidenza con sé stesse, hanno un atteggiamento di rifiuto per moltissime ragioni psicologiche, dal fatto che si sentono ‘tradite’ dal proprio corpo, dal nuovo seno che non è esteticamente quello che avrebbero voluto, al fatto che non comunica più quelle sensazioni di piacere che valevano per molte donne prima dell’esperienza del tumore. Sono urgenti interventi di recupero funzionale e psicologico da intraprendere subito dopo l’operazione e non a distanza di anni”. Come la neuro-riabilitazione centrale, continua l’esperta, che, se adottata fin da subito, aiuta a recuperare le lesioni periferiche che hanno inciso sul calo della sensibilità dell’aera operata. La newsletter di Salute Seno – Come iscriversi Il recupero possibile In cosa consiste? Come viene spiegato nell’opuscolo, si tratta di una strategia utilizzata anche in altri casi di perdite della sensibilità. “L’obiettivo - si legge - è richiamare alla memoria le sensazioni custodite nel sistema nervoso centrale, fino ad evocarle in modo associativo, valorizzando la neuroplasticità del nostro cervello. Il primo passo è integrare sempre meglio la nuova mammella (o le nuove mammelle) nello schema corporeo propriocettivo e visivo. Questo richiede accarezzarsi con tenerezza e massaggiare le mammelle e il capezzolo davanti allo specchio, cercando di mobilizzarle con delicatezza, migliorando così anche la circolazione, per 5-10 minuti, idealmente due volte al giorno, dopo valutazione sulla cicatrizzazione post-intervento da parte del chirurgo/a senologo. Il secondo passo è richiamare alla memoria le sensazioni fisiche tattili mentre ci si accarezza, così da attivare i circuiti nervosi associativi centrali. Il terzo è riattivare il ricordo delle sensazioni sensuali e sessuali, ancora di più durante il rapporto”. Le tecniche e le terapie riabilitative sono numerose - spiega Graziottin - ma vanno fatte conoscere a medici e pazienti”. Breasts, il seno visto attraverso l’arte di Tiziana Moriconi 02 Agosto 2024 Tutte le edizioni in un sito Le immagini che accompagnano i testi del nuovo libricino sono quelle della mostra Breast (in corso a Palazzo Franchetti dal 18 aprile al 24 novembre 2024 in occasione della 60° Esposizione Internazionale d’Arte di Venezia), donate dalla curatrice Carolina Pasti. Da quest’anno, inoltre, il progetto Donna X Donna ha un sito, in cui è possibile trovare e scaricare anche gli opuscoli degli anni precedenti, sempre dedicati a rispondere ai dubbi più comuni delle donne che hanno affrontato l’intervento per un tumore al seno. Argomenti tumori seno La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Il coenzima Q10 può rendere il tumore al seno meno aggressivo? L'allattamento dopo la diagnosi non aumenta i rischi per la mamma Screening del tumore al seno, un “falso allarme” allontana le donne Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "L’arma più potente contro il diabete 2? I nostri muscoli",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/30/news/controllare_diabete_2_esercizio_fisico_resistenza-423522916/",
            "Content": "Il diabete di tipo 2 è una malattia metabolica che si manifesta quando il nostro corpo non riesce a utilizzare correttamente l’insulina, l’ormone responsabile di regolare il glucosio (zucchero) nel sangue. Questo provoca un aumento cronico della glicemia che, nel tempo, può portare a danni seri a diversi organi, inclusi cuore, reni e occhi. Il diabete di tipo 2 spesso si sviluppa lentamente e senza sintomi evidenti nelle fasi iniziali. Si può manifestare con stanchezza cronica, aumento della sete, frequente bisogno di urinare e infezioni ricorrenti. Una volta che la malattia si stabilizza, gestire i livelli di zucchero nel sangue diventa una sfida continua. Una pandemia silenziosa per tre milioni di italiani Le statistiche ci dicono che il diabete di tipo 2 è una vera e propria pandemia silenziosa. Attualmente, oltre 3 milioni di italiani ne soffrono, e questo numero è destinato a crescere drammaticamente nei prossimi anni a causa dell’invecchiamento della popolazione e degli stili di vita sempre più sedentari. Si stima che entro il 2030 ci saranno più di 5 milioni di italiani colpiti. Le strategie di prevenzione comprendono uno stile di vita sano, il mantenimento di un peso forma e una dieta equilibrata, preferibilmente ricca di alimenti vegetali. Ma tra tutte le armi a nostra disposizione, la più potente contro il diabete di tipo 2 sono i muscoli scheletrici. Il glucosio e i muscoli I muscoli sono l’organo principale del nostro corpo per l’utilizzo del glucosio. Quando ci alleniamo, in particolare con esercizi di resistenza come il sollevamento pesi, i muscoli attivano una serie di processi che migliorano l’assorbimento del glucosio nel sangue, aiutandoci a tenere sotto controllo i livelli di zucchero. Prevenire il diabete 2: guida all'esercizio fisico per ogni giorno della settimana di Aureliano Stingi 20 Novembre 2023 Questo è possibile grazie ai recettori Glut4, delle vere e proprie “porte” presenti sulle cellule muscolari che si attivano durante l’esercizio fisico. Questi recettori si spostano sulla membrana della cellula muscolare per “succhiare” glucosio dal sangue, il che riduce la glicemia e aiuta a prevenire o gestire il diabete. Alcuni studi dimostrano che durante l’esercizio fisico l’assorbimento di glucosio nei muscoli può aumentare fino a 100 volte rispetto allo stato di riposo. L'allenamento contro resistenza è una delle modalità più efficaci per stimolare l’espressione di Glut4 e migliorare la sensibilità all’insulina. Inoltre, aiuta a costruire massa muscolare, fondamentale per mantenere attivo il metabolismo anche quando non ci alleniamo. Alcuni esempi di esercizi di forza che tutti possono fare: Squat: ottimo per allenare gambe e glutei, due dei gruppi muscolari più grandi del corpo. Piegamenti (Push-ups): perfetti per rafforzare braccia, petto e core. Sollevamento pesi: anche con manubri leggeri, è un esercizio che stimola la crescita muscolare e migliora la gestione del glucosio. Affondi (Lunges): aiutano a migliorare equilibrio e forza nelle gambe. Prevenire il diabete di tipo 2 è possibile, e la chiave risiede nei nostri muscoli. L’allenamento contro resistenza, insieme a una dieta sana e uno stile di vita attivo, può fare la differenza. Non è solo una questione di estetica, ma di salute e longevità. Più muscoli hai, più Glut4 attivi, meglio il tuo corpo utilizzerà il glucosio, proteggendoti dalle insidie del diabete. TAKE HOME MESSAGES: L'allenamento contro resistenza è una delle armi più potenti per prevenire e combattere il diabete di tipo 2. I muscoli, grazie ai recettori Glut4, assorbono glucosio durante l'esercizio, aiutando a mantenere stabile la glicemia. Costruire e mantenere la massa muscolare con esercizi come squat, push-up e sollevamento pesi è cruciale per la salute metabolica e la prevenzione del diabete. REF: https://journals.physiology.org/doi/full/10.1152/ajpendo.00503.2020 Aureliano Stingi, dottore in biologia molecolare, lavora nell'ambito dell'oncologia di precisione e longevità Instagram: Aureliano _Stingi Twitter: @AurelianoStingi Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Alzheimer, da una proteina ‘spazzina’ la speranza di una terapia Grasso non vuol dire malato, l’importanza di essere allenati Sarcobesità, che cos’è e perché ci deve preoccupare Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Messico, il senato approva il diritto al riposo durante il lavoro",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/03/news/messico_senato_approva_diritto_riposo-14685892/",
            "Content": "Claudia Sheinbaum (reuters) La Camera dei deputati del Messico ha approvato all'unanimità la cosiddetta ley Silla, ribattezata \"legge della sedia”, un’iniziativa che riconosce «il diritto dei dipendenti a riposare su una sedia durante la giornata lavorativa». I dipendenti dei negozi, cassieri, guardie giurate e tutte le persone che lavorano in piedi durante la loro giornata lavorativa potranno fare delle pause periodiche. Da seduti, in un luogo predisposto dal datore di lavoro. Una sorta di “diritto al riposo” da garantire con una nuova legislazione sulle pause e con la certezza di garantire almeno una sedia con schienale. Presentando la proposta, poi votata all’unanimità dalla Camera messicana, il deputato del Movimento di rigenerazione nazionale (Morena), il partito di governo di Claudia Sheinbaum la prima “presidenta” della storia del Paese, Ricardo Monreal, ha sottolineato che il testo «mira a stabilire l'obbligo dei datori di lavoro di fornire un numero sufficiente di sedili o sedie con schienale a disposizione di tutti gli impiegati dei settori servizi e commercio per l’espletamento delle loro funzioni o per il riposo periodico». Claudia Sheinbaum, il Messico ha la prima “presidenta” Fabiana Magrì 03 Giugno 2024 Il progetto è stato presentato per la prima volta all'inizio di quest'anno, dopo che si era constatato che in molti casi i lavoratori non hanno la possibilità di sedersi e si trovano in situazioni che li costringono a rimanere in piedi per tutta la giornata."
        },
        {
            "Title": "Giorgetti, Manovra: “Sacrifici per tutti, tassa sui profitti extra”",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/03/news/giorgetti_nuova_tassa_borsa-14686044/",
            "Content": "(ansa) «Non è corretto parlare di extraprofitti, ma di andare a tassare i profitti a chi li ha fatti: è uno sforzo che tutto il sistema Paese deve fare». Il ministro dell'Economia, Giancarlo Giorgetti, intervenendo all'evento Future of Finance Italy Economic Outlook 2024 di Bloomberg, conferma la necessità di una tassazione aggiuntiva sulle aziende che «beneficiano di un mercato favorevole» e la Borsa reagisce aumentando il rosso. «Le aziende non fanno beneficenza, quindi i contributi volontari non esistono - ha aggiunto il ministro precisando i contorni dei possibili provvedimenti -. Esiste l'articolo 53 della Costituzione» che prevede che tutti sono tenuti a concorrere alle spese pubbliche in ragione della loro capacità contributiva. «Siamo impegnati in un percorso particolarmente esigente di rientro - ha notato ancora -. Rientreremo sotto il 3% in termini deficit nel 2026, mentre altri come la Francia lo faranno nel 2029». Quando Meloni prometteva di tagliare accise e Iva fingendo di fare benzina Di conseguenza «ci apprestiamo ad approvare una Legge di Bilancio in cui si chiederanno sacrifici a tutti». «Ci sarà una chiamata di contribuzione per tutti, non solamente per le banche, ma ragionata e razionale - ha specificato -. Andremo a tassare i giusti profitti, gli utili determinati in modo corretto e sono convinto che alla fine troveremo una soluzione equilibrata». Il ministro si riferisce soprattutto alle aziende «della difesa e gli altri che beneficiano del contesto di mercato». Giorgetti ha spiegato che oggi con le guerre e le tensioni internazionali e anche la situazione in Medio Oriente «va bene chi produce armi, beneficiando di una situazione di mercato favorevole». Ma in generale «facciamo tutti parte di un Paese che deve mettere a posto conti. La chiamata alla contribuzione è per tutti». Raddoppiare il costo delle sigarette per sostenere la sanità: la proposta dei medici e gli emendamenti in manovra lorenza rapini 03 Ottobre 2024 Chiudono in negativo le Borse europee, sulla scia dei timori di un'escalation del conflitto in Medio Oriente, dal momento che gli investitori temono una risposta a breve di Israele agli attacchi iraniani. Il Dax di Francoforte perde lo 0,72% a 19.011,55 punti. A Parigi il Cac lascia sul terreno l'1,32%, con 7.477,78 punti. Anche Londra chiude in rosso, a -0,11%, con 8.281,58 punti. Milano è la peggiore: segna -1,5%, chiudendo a 33.170,03 punti trascinata giù anche dalle parole di Giorgetti."
        },
        {
            "Title": "“La mela di Aism” compie 30 anni",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/labrevolution/2024/10/03/news/mela_di_aism_compie_30_anni_ricerca_sclerosi_multipla-423533598/",
            "Content": "Dal 4 al 6 ottobre torna “La mela di Aism”, una tre giorni di solidarietà sotto l’Alto Patronato del Presidente della Repubblica, dedicata a finanziare la ricerca di nuove terapie contro la sclerosi multipla, Nmosd, Mogad e patologie correlate, e i servizi di assistenza dedicati ai pazienti e ai loro famigliari. Com’è tradizione orma da 30 anni, in 5mila piazze italiane con una donazione minima di 10 euro sarà possibile acquistare i sacchetti di mele di Aism, al cui interno sarà presente anche un un pieghevole informativo e un QR code per accedere a ricette esclusive di Chef Alessandro Borghese. Per gli interessati, è possibile prenotare in anticipo la propria borsina di mele contattando le sezioni provinciali Aism. Un “cervello in provetta” aiuterà a sviluppare nuove terapie per la sclerosi multipla di Dario Rubino 22 Agosto 2024 30 anni di progressi La mela di Aism nasce nel 1994 come semplice raccolta fondi, ma si è ingrandito di anno in anno, contribuendo significativamente ai progressi nella ricerca sulla sclerosi multipla. Nei suoi 30 anni ha fornito oltre 61 milioni di euro, che hanno permesso di sviluppare nuove terapie e trattamenti che migliorano la qualità della vita delle persone con SM. “Grazie alle nuove terapie, i neodiagnosticati possono guardare al futuro senza temere di dover cambiare i programmi della loro vita a causa della disabilità. Le nuove terapie ad alta efficacia sono sicure, ben tollerate e devono essere usate presto”, afferma Marco Salvetti, Direttore del Dipartimento di Neuroscienze, Salute Mentale e Organi di Senso dell’Università Sapienza e della Neurologia dell’Azienda Ospedaliero-Universitaria Sant’Andrea di Roma. “In Italia, la nostra rete nazionale di centri clinici garantisce una qualità dell’assistenza sul territorio più omogenea rispetto ad altre malattie. Questa rete, insieme ai nostri Centri di ricerca, permette una condivisione avanzata di dati clinici, biologici e di risonanza per studi sulle cause e sulla personalizzazione delle cure, un’impresa che poche altre nazioni possono realizzare. Inoltre, il crescente ruolo dei pazienti nel guidare la ricerca è cruciale per orientare gli studi verso i bisogni reali e ottenere risultati rapidi. I nostri obiettivi per il futuro sono ambiziosi: vogliamo identificare le cause della sclerosi multipla e delle malattie dello spettro della neuromielite ottica per giungere a cure definitive, e trovare terapie in grado di arrestare la progressione e ridurre la disabilità. Abbiamo ottenuto risultati concreti e cancellato la paura in chi si ammala oggi – conclude Salvetti – ora dobbiamo cancellare la malattia”. Se c’è la sclerosi multipla, diminuisce il rischio di Alzheimer di Anna Lisa Bonfranceschi 27 Agosto 2024 Il volto dell’evento Per il decimo anno consecutivo, Alessandro Borghese è il volto della campagna La Mela di AISM. Al suo fianco, la madrina Antonella Ferrari, attrice e scrittrice, il ballerino Ivan Cottini e molti altri amici e sostenitori si uniranno alla causa, rendendo ancora più speciale questa edizione del 30° anniversario de La Mela di AISM. “Da 10 anni sono al fianco di AISM per combattere la sclerosi multipla e le patologie correlate. Solo la ricerca scientifica può aiutarci a trovare una cura risolutiva. Per questo è importante partecipare a La Mela di AISM: cucinare è un atto d’amore, proprio come la solidarietà”, dichiara Chef Borghese. Il numero solidale Il 45512 è il numero solidale per sostenere il progetto di ricerca \"PROMOPRO-MS DIGITAL EDITION\", promosso da FISM, la fondazione di AISM, per valutare la progressione della malattia e predirne l’andamento. Le persone coinvolte partecipano alla ricerca monitorando la percezione del proprio stato di salute tramite un'app e contribuendo alla personalizzazione dei trattamenti terapeutici. Gli importi della donazione con numero solidale saranno di 5 o 10 euro da chiamata da rete fissa Tim, Vodafone, WindTre, Fastweb, Tiscali e Geny, di 5 euro da chiamata da rete fissa Twt, Convergenze e PosteMobile e di 2 euro con SMS da cellulare personale WindTre, Tim, Vodafone, Iliad, PosteMobile, CoopVoce e Tiscali. Argomenti sclerosi multipla La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Un “cervello in provetta” aiuterà a sviluppare nuove terapie per la sclerosi multipla Sclerosi multipla, è ora di migliorare la cura dei più anziani Sclerosi multipla, la perdita di volume cerebrale può rallentare Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Ainslie vede la Louis Vuitton Cup e polemizza con i media italiani",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/03/news/ainslie_vede_la_louis_vuitton_cup_e_polemizza_con_i_media_italiani-14684553/",
            "Content": "Lo screenshot dell'intervista in cui Ben Ainslie parla della barca dei media italiani E poi dice di non avere nervi, dunque di non sentire la pressione. Ben Ainslie, lo skippe e timoniere di Ineos Britannia, tagliando il traguardo della seconda vittoria su Luna Rossa, quello che lo ha portato sul 6-4, dice in diretta sul canale Youtube dell’America’s Cup che “non c’è nessuna fortuna in questo”. Si sente benissimo e se no bastasse ci pensa poi uno dei tre conduttori, rigorosamente anglosassoni, a ricordarglielo. Sodale. Il velista non si lascia scappare l’occasione di spiegare la sua frase. “Ci sono un po’ di chiacchiere in giro, provenienti da una certa parte di media italiani, sul fatto che possiamo vincere una gara solo da soli (vale a dire grazie ai guai di Luna Rossa, che hanno potato la barca italiana a ritirarsi, mentre Ineos ha continuato a gareggiare da sola, ndr). Ma oggi abbiamo dimostrato che si sbagliano”."
        },
        {
            "Title": "Foggia, donna morta carbonizzata. Indagato il marito",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/03/news/foggia_donna_carbonizzata_indagato_marito-14685366/",
            "Content": "In vista dell'autopsia, prevista per il 4 ottobre, per accertare le cause della morte di Lucia Salcone, 47 anni, deceduta nell'incidente stradale, nella notte fra il 27 e il 28 settembre scorsi, la procura di Foggia ha fatto notificare l'avviso dell'accertamento tecnico irripetibile, nei confronti di Ciro Caliendo, marito della donna, nel quale si evince che è indagato per omicidio volontario. In veste di indagato potrà prendere parte all'accertamento, attraverso consulenti di parte. Caliendo è un imprenditore vitivinicolo di San Severo (Foggia) ed è rappresentante territoriale della Cia. Marito e moglie erano a bordo di una Fiat 500 che, dopo essere finita fuori strada, lungo la provinciale 13 che collega San Severo a Castelnuovo Daunia (Foggia), è finita contro un albero e si è incendiata. Per la donna non c'è stato niente da fare. L'uomo, invece, ha riportato ustioni in alcune parti del corpo. Disposto il sequestro dell'auto. «Sono sotto choc e addolorati per la dipartita della propria congiunta. Al momento non ipotizzano nulla. I familiari vogliono solo dare una sepoltura alla loro congiunta e sapere la verità su quanto accaduto. Al momento non abbiamo alcuna ipotesi su cosa possa essere accaduto. Attendiamo gli esami e poi vedremo», commenta l'avvocato Michele Calvano, legale dei famigliari di Lucia Salcone. L'avvocato Calvano assiste i genitori, i due fratelli e le tre sorelle della 47enne. Stamani sarà conferito l'incarico per l'autopsia. Domani, invece, sarà conferito l'incarico per la perizia tecnica sull'autovettura."
        },
        {
            "Title": "Indice di rotondità o BRI: cos’è e perché se è alto aumenta il rischio di infarto ed ictus",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/sportello-cuore/2024/10/03/news/indice_rotondita_bri_cos_e_perche_se_e_alto_aumenta_rischio_infarto_ictus-423533437/",
            "Content": "Pare di tornare a quei semplici schizzi che si facevano a scuola. Si tracciava il contorno della testa e poi, quasi per gioco, spesso per gioco si passava a disegnare una pinguedine eccessiva, prima di passare alle gambe. Ebbene, provate a immaginare le curve di quelle tracce. E poi trasferitele, grazie ad un calcolatore su misura, sull’essere umano. Otterrete il BRI (o indice di rotondità). Il parametro, che si valuta partendo da circonferenza addominale ed altezza, offre informazioni più precise rispetto al semplice BMI (Body Mass Index o indice di massa corporea) sui rischi per il cuore, perché considera (proprio grazie alla curva ellittica personale) anche il grasso all’interno dell’addome legato alla pancetta. E potrebbe diventare un dato fondamentale per prevedere il rischio di sviluppare malattie cardiovascolari, secondo un nuovo studio. A dirlo è una ricerca realizzata in Cina su quasi 10.000 persone over-45 (età media 58 anni all’inizio dell’osservazione): avere un livello di indice di rotondità corporea più elevato per sei anni (questa la durata dell’osservazione) si associa ad un aumento del rischio di malattie cardiovascolari più che raddoppiato (fino al 163%), indipendentemente da altri elementi di rischio cardiovascolare. Lo studio è stato pubblicato sul Journal of the American Heart Association ed è stato coordinato da Yun Qian, del Wuxi Center for Disease Control and Prevention dell’Università di Nanchino. Hai un po' di pancia? Infarto e ictus arrivano prima di Federico Mereta 25 Agosto 2023 Come cambia il rischio Lo studio ha analizzato i dati del China Health and Retirement Longitudinal Study (CHARLS). Sono state osservate le misurazioni BRI dal 2011 al 2016 e si sono dettagliate i cambiamenti dei livelli BRI (quindi in pratica le variazioni della curva ellittica tra pancia e capo, insieme all’altezza) dei partecipanti. I soggetti con traiettorie di BRI simili sono stati divisi in tre gruppi: quelli con traiettoria bassa-stabile, quelli con la classica “pancetta” e quindi traiettoria BRI moderata-stabile e infine il gruppo con forte eccesso di grasso addominale, definiti con traiettoria BRI alta-stabile. Nel periodo tra il 2017 e il 2020 nell’intera popolazione si sono osservati 30.52 eventi cardiovascolari e 894 morti per questo motivo. L’analisi dei dati ha permesso di osservare che traiettorie BRI più alte sono risultate significativamente associate al rischio di malattie cardiovascolari. Con misurazioni BRI crescenti e più elevate nel tempo c’è stato un rischio più elevato di sviluppare malattie cardiovascolari, ictus o eventi cardiaci, indipendentemente dall'età, dal genere o da altre variabili dei partecipanti. Pensate. Rispetto ai partecipanti nel gruppo con livello di BRI basso-stabile, il rischio di malattie cardiovascolari nel gruppo con livello BRI moderato-stabile è aumentato del 61%, E nel gruppo con livello BRI alto-stabile l’incremento dei rischi è stato addirittura del 163%. Il tutto, con una curva che appare comunque significativa anche considerando la storia clinica dei soggetti, l’eventuale assunzione di farmaci ad azione cardiovascolare ed eventuali variazioni rispetto alla norma dei valori di pressione, colesterolo e glicemia. Sportello cuore Vuoi prevenire l’infarto? Abituati a salire le scale di Federico Mereta 29 Aprile 2024 Uno screening semplice \"I nostri risultati indicano che 6 anni di BRI stabile da moderato ad alto sembrano aumentare il rischio di malattie cardiovascolari, il che suggerisce che le misurazioni BRI potrebbero potenzialmente essere utilizzate come fattore predittivo per l'incidenza di malattie cardiovascolari – commenta in una nota Qian. Ciò potrebbe essere spiegato dalla correlazione tra obesità e ipertensione, colesterolo alto e diabete di tipo 2, tutti fattori di rischio per le malattie cardiovascolari. È stato anche dimostrato che l'obesità porta a infiammazione e altri meccanismi nel corpo che possono influenzare il cuore e il funzionamento cardiaco. Sono necessarie ulteriori ricerche per confermare e comprendere appieno come questi risultati potrebbero essere utilizzati per prevenire le malattie cardiovascolari\". Intanto, rimane la realtà di uno screening semplice. Con un metro da sarta si misura la circonferenza addominale, si procede a “mixare” il dato con l’altezza ed ecco ottenuto il BRI, che modella l’ovale del corpo, e correla la circonferenza del corpo con l'altezza per determinare la rotondità. Sportello cuore Fibrillazione atriale, un girovita \"oversize\" segnala il rischio di Federico Mereta 19 Aprile 2021 Un dato da considerare “Il nuovo parametro che misura l’adiposità viscerale è un’interessante ulteriore alert su un fenomeno potenzialmente indice di anomalie, che espongono a rischio cardiovascolare – commenta Ezio Ghigo, coordinatore scientifico di SaluTO-Torino Medicina e Benessere in programma dal 10 al 12 ottobre prossimi e Direttore della Struttura Complessa a Direzione Universitaria di Endocrinologia, Diabetologia e Metabolismo presso la Città della Salute e della Scienza di Torino. In particolare parliamo di un possibile segnale di sindrome metabolica, alterazione che si associa ad alta frequenza di diabete, dislipidemia e ipertensione”. Insomma: a ben vedere, l’accumulo di adipe all’interno dell’addome registrabile con questa semplice misurazione, che può offrire anche una “curva” su misura dell’andamento della situazione, può diventare davvero importante nel monitoraggio dei parametri di rischio cardiovascolare. e quindi aiutare una prevenzione mirata. “Mantenere alta l’attenzione su segnali di possibili anomalie metaboliche aiuta a prevenire gravi conseguenze per la salute – conclude Ghigo. Un’efficace prevenzione è cruciale per la conservazione di una buona qualità della vita”. Dopo un infarto (e non solo!) fondamentale combattere la pancetta 03 Febbraio 2020 Argomenti infarto ictus ipertensione diabete colesterolo cuore e cardiologia La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Colesterolo LDL e grassi nel sangue, come e perché proteggersi dal rischio infarto Infarto e ictus, seguiamo bene le cure per controllare l’ipertensione e gli altri fattori di rischio Diabete, cosa succede al cuore se l’orologio che regola i battiti non funziona bene Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Bremer infortunio al crociato anteriore",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/03/news/juventus_bremer_infortunio_crociato_anteriore-14685796/",
            "Content": "Gleison Bremer a terra, sofferente, dopo il grave infortunio (afp) Questa mattina Gleison Bremer e Nico Gonzalez sono stati sottoposti presso il J|medical ad approfondimenti diagnostici dopo gli infortuni subiti ieri sera nella partita di Champions League vinta dalla Juventus a Lipsia. Gli esami hanno evidenziato per il primo la lesione del legamento crociato anteriore del ginocchio sinistro e per il secondo una lesione di basso grado del retto femorale della coscia destra. Bremer nei prossimi giorni sarà sottoposto a intervento chirurgico. Champions League Juve, i tre punti col Lipsia sono molto più di una vittoria Antonio Barillà 02 Ottobre 2024 A Lipsia il difensore brasiliano è uscito dopo appena 7' per un problema al ginocchio destro dopo un contrasto con l'attaccante belga Openda. Bremer - come si vede dalle immagini tv - è arrivato al J Medical con stampelle e tutore. Per quanto riguarda Nico Gonzalez, invece, l'argentino è uscito dopo 11' per un problema di tipo muscolare alla coscia."
        },
        {
            "Title": "Lo yoga contro l’incontinenza urinaria? Meglio con la supervisione di uno specialista",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/ospedali-di-eccellenza/2024/09/27/news/incontinenza_urinaria_donne_benefici_yoga-423521292/",
            "Content": "Meno episodi di incontinenza grazie a qualche asana di yoga. La conferma che lo yoga possa effettivamente aiutare le donne con questo disturbo arriva da un nuovo studio pubblicato nei giorni su Annals of Internal Medicine e si inserisce all’interno di un ormai folta letteratura sui benefici della pratica. Ma attenzione a pensare di affidarsi allo yoga e basta: sapere come e quanto muoversi richiede sempre la supervisione di uno specialista, per non incorrere nel rischio di fare troppo o fare male. Perché l’incontinenza è un disturbo complesso, e diverso da persona a persona, a volte accompagnato da problemi di prolasso che solo uno specialista può aiutare a gestire. Incontinenza: un video-decalogo per non rassegnarsi al problema di Dario Rubino 26 Aprile 2024 Lo yoga contro l’incontinenza A raccontarlo a Salute è Roberto Montera, ricercatore di Ginecologia e Ostetricia presso la Fondazione Policlinico Universitario Campus bio-medico di Roma (tra le strutture di eccellenza per l’urologia). “Esistono ormai diversi studi che dimostrano come lo yoga possa aiutare a contrastare problemi di incontinenza. I motivi sono diversi: in parte certamente i movimenti, anche passivi, aiutano a rinforzare il pavimento pelvico, così come lo stretching, come conferma anche lo studio”. Ma non è da sottovalutare, prosegue l’esperto, anche il cambiamento negli stili di vita promosso dalla pratica dello yoga, oltre gli aspetti più meramente fisici. “Il rilassamento, una migliore gestione dello stress, magari unitamente all’esercizio quotidiano e alla perdita di peso, promuovono dei cambiamenti che hanno un impatto a 360 gradi nella vita dei pazienti e che possono contribuire a gestire meglio anche l’incontinenza”, prosegue Montera. Consulta il database degli ospedali di eccellenza Consigliata sempre la supervisione di uno specialista Lo studio su Annals of Internals Medicine, conferma dunque che sì lo yoga potrebbe essere un valido aiuto, così come gli esercizi di stretching, capaci di ridurre di circa il 60% gli episodi di incontinenza. Ma attenzione a considerarlo una cura fai da te, puntualizza Montera. Sia perché in questo caso le valutazioni si sono fermate a tre mesi e non si sono spinte nel lungo termine, sia perché non di rado intorno a tutte le attività che promuovono ginnastica del pavimento pelvico c’è molta confusione: “Le potenzialità di questi esercizi ci sono, ma è necessario sempre avere l’ok da parte di uno specialista, una supervisione, perché per esempio, in caso anche di prolasso, alcuni esercizi, come quelli che comportano una pressione a livello dell’addome, sarebbe meglio evitarli. In alcuni casi, con incontinenza severa, dove è necessario intervenire chirurgicamente, non servono invece”. Pipì a letto: un ambulatorio per aiutare bambini e genitori di Simone Valesini 25 Marzo 2024 Il problema dei costi delle terapie Il discorso dell’esperto non riguarda solo lo yoga, ma si riferisce a tutte quelle pratiche che nel trattamento dell’incontinenza - dovuta, se parliamo dell’incontinenza da sforzo, a un invecchiamento delle strutture, che diventano meno elastiche e più rigide con l'età, al parto o a un eccesso di attività fisica - che possono prestarsi al fai da te. Se è vero che una certa autonomia è auspicabile nella gestione del problema, è altresì vero che i pazienti devono essere guidati, almeno nelle fasi iniziali. “Anche quando si parli di terapie di riabilitazione più classiche come sono gli esercizi di Kegel e i trattamenti con sonde vaginali, come l’elettrostimolazione vaginale per rinforzare il muscolo e la tecnica del biofeedback, un sistema che utilizza dei sensori per monitorare e controllare se si stanno facendo correttamente gli esercizi”, continua Montera. “Questi strumenti si possono trovare anche sul mercato per essere utilizzati anche a casa, anche se solitamente i protocolli di riabilitazione si iniziano presso centri dedicati. Il problema - conclude il ricercatore - è che, come per i farmaci, queste terapie sono a carico dei pazienti, per cui spesso ci si rivolge al fai da te o si abbandonano i trattamenti. L’incontinenza è infatti comune nelle persone più anziane e non è detto che riescano ad affrontare i costi della sua gestione, anzi spesso non riescono affatto e abbandonano\". Argomenti medicina e ricerca urologia esercizio fisico La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Urologia, una nuova tecnologia robotica sempre meno invasiva Prostata, rene, vescica, testicolo: il team multidisciplinare fa la differenza per 1 tumore su 3 Terapie avanzate, come garantire accesso e sostenibilità? Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Maccione, ex Bestie di Satana, lancia uno sportello di ascolto",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/03/news/mario_maccione_bestie_di_satana_sportello_virtuale-14685971/",
            "Content": "«Cinque euro, prenotati per parlare con me». È la nuova idea che Mario Maccione, condannato a diciannove anni (di cui sedici già scontati in carcere) e due mesi di reclusione per gli omicidi delle Bestie di Satana, ha raccontato in esclusiva al settimanale Giallo. IL PERSONAGGIO Bestie di Satana, la verità di Ferocity: “La setta, le droghe, i riti e la violenza. Ma ora sono un altro uomo” Pierangelo Sapegno 16 Aprile 2024 Come riporta l’anticipazione del Corriere della Sera, Maccione sarebbe intenzionato a creare uno sportello di ascolto virtuale, dove farà una diretta con ognuno che ne faccia richiesta per parlare di «stress, ansia, depressione, a tacchi di panico e di qualsiasi altro problema che abbia bisogno di supporto aiuto», il tutto in cambio di 5 euro. L’ex Ferocity racconta a Giallo, che l’idea è nata negli ultimi anni, quando è entrato in contatto con chi lo chiamava per raccontargli le sue angosce, simili a quelle da lui vissute. Maccione sa di non essere un professionista ma «sente di poter aiutare gli altri». I GRANDI GIALLI L’anello mancante delle Bestie di Satana di Gianluigi Nuzzi 13 Maggio 2023 Una prospettiva, che il padre di Fabio Tollis, una delle vittime della setta, considera «assurda se non pericolosa»."
        },
        {
            "Title": "Dengue, quali sono i sintomi della malattia",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/02/news/dengue_sintomi_iniziali-423530840/",
            "Content": "Il caso del focolaio di Dengue a Fano ha riportato all’attenzione generale una malattia su cui negli ultimi mesi si sono susseguiti gli avvertimenti degli esperti. Ecco quali sono i sintomi della malattia. Burioni: “Dengue a Fano fuori controllo, le infezioni sono il doppio” 01 Ottobre 2024 Contagio e incubazione Il periodo di incubazione va dai 3 ai 14 giorni (4-7 giorni periodo medio). L’infezione può essere senza sintomi in più del 50% dei casi o caratterizzata da una malattia febbrile moderata, fino ad arrivare, in circa il 5% dei casi sintomatici, alle forme più gravi della febbre Dengue emorragica e della sindrome da shock per Dengue. Come si distingue dall’influenza La forma classica si manifesta con sintomi simil-influenzali ma più forti: febbre fino a 40°C con brividi, mal di testa e sudorazione. All'esordio possono presentarsi mialgie, lombalgia, dolori a gambe e articolazioni; dolori attorno e dietro agli occhi, ingrossamento dei linfonodi; nausea e vomito. SPECIALE Dengue in Italia, la mappa del virus La febbre e gli altri sintomi La febbre può continuare per 48-96 ore, segue un giorno senza. In corrispondenza di un secondo rialzo della temperatura si manifestano irritazioni della pelle sulla maggior parte del corpo. Possono esserci anche disturbi gastrointestinali e sintomi respiratori. La febbre emorragica Se la prima infezione può essere asintomatica, una seconda (dello stesso sierotipo o di sierotipo diverso) può evolvere nel 10-15 per cento dei casi in febbre emorragica. Tanto più se questi sintomi si manifestano al ritorno di un viaggio da una zona epidemica o endemica, bisogna rivolgersi il prima possibile a uno specialista. Dengue: se si ritarda la seconda dose, il vaccino è comunque efficace? di Emanuele Nicastri 02 Settembre 2024 Terapia Il virus rimane in chi è infettato fino a quando si manifestano i sintomi. Non esiste un trattamento specifico, nella maggior parte dei casi si guarisce in due settimane. Le cure di supporto consistono in riposo assoluto, uso di farmaci per abbassare la febbre e somministrazione di liquidi contro la disidratazione. Dengue, tutto quello che c’è da sapere sul vaccino di Mara Magistroni 22 Marzo 2024 Argomenti dengue arbovirosi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Burioni: “Dengue a Fano fuori controllo, le infezioni sono il doppio” Dengue: se si ritarda la seconda dose, il vaccino è comunque efficace? Dengue l'allarme Oms: \"Da giugno rischio infezioni autoctone in Europa\" Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Il peso delle parole: i giudizi scolastici e il rischio di spegnere il desiderio di crescere",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/27/news/giudizi_scolastici_voto_in_condotta_ragazzi-423522201/",
            "Content": "Insegnare non è mai stato solo una questione di trasmettere nozioni o valutare competenze. Educare significa accompagnare, coltivare, prendersi cura. E, soprattutto, significa dare valore al percorso, non solo al risultato. Per questo, ogni volta che viene proposta una modifica al sistema di valutazione scolastica, è necessario fermarsi a riflettere su ciò che stiamo realmente comunicando ai nostri figli, ai nostri studenti. La recente reintroduzione dei giudizi sintetici nella scuola primaria – quelle parole semplici e nette come \"ottimo\", \"buono\", \"sufficiente\", \"insufficiente\" – solleva una serie di domande profonde. Il Ministro dell'Istruzione, Giuseppe Valditara, ha giustificato questa scelta parlando di una maggiore chiarezza nella comunicazione con le famiglie e di una valutazione più immediata e comprensibile. Ma siamo sicuri che facilitare il compito degli adulti non possa avere un prezzo troppo alto per i bambini? Immaginate un bambino di sette anni che, alla fine di un compito, riceve un giudizio sintetico. \"Sufficiente\". Voto di condotta, Recalcati: \"Importante in un tempo che calpesta il senso della legge\" Le parole e i bambini Una parola che, per noi adulti, può sembrare neutra o moderatamente positiva. Ma come viene vissuta da quel bambino? Spesso, non come una valutazione momentanea di una prestazione, ma come un giudizio su di sé. \"Sono sufficiente, niente di più. Non sono bravo\". Ecco il rischio che si nasconde dietro le parole: si trasformano in etichette. Etichette che, una volta appiccicate addosso, è difficile rimuovere. La valutazione scolastica, specie nei primi anni di vita, ha un impatto che va ben oltre la semplice misurazione delle competenze. Ha a che fare con la costruzione dell’autostima, con la formazione dell’identità. A quell’età, i bambini non hanno ancora gli strumenti per distinguere tra il loro valore come persone e il risultato di un singolo compito. Un \"insufficiente\" non è solo un giudizio su un esercizio: può diventare, nella loro mente, un marchio. E un marchio che dice: \"Non sei abbastanza\". Evitare le etichette Quante volte, da adulti, ci portiamo dietro le etichette del nostro passato? Quante persone, nel loro percorso di vita, rimangono bloccate nell’idea di essere “insufficienti”, di non essere all’altezza, di non meritare? I giudizi sintetici rischiano di trasformarsi in barriere che non lasciano spazio alla complessità del percorso di crescita. Ogni bambino ha i suoi tempi, i suoi ritmi. Alcuni impiegano più tempo per apprendere, altri hanno bisogno di modalità diverse di insegnamento, ma tutti, senza eccezioni, hanno il diritto di sentirsi capaci di migliorare. E una valutazione che si riduce a una parola secca non offre quella possibilità. Non racconta il processo, non spiega i progressi fatti né quelli ancora da compiere. Si limita a dare un’etichetta, un punto fermo, una chiusura. Inside Out 2, il cartoon che insegna ai ragazzi a gestire le emozioni e a vivere meglio di Giuseppe Lavenia 28 Giugno 2024 L’apprendimento E quando l'apprendimento si riduce a questo, quando il bambino si vede classificato e non compreso, la motivazione a migliorare si spegne. Non si tratta solo di evitare che i bambini si sentano giudicati. Il problema va oltre. È l’intero sistema educativo che rischia di venire impoverito da una visione troppo semplificata della valutazione. Il precedente sistema dei livelli, per quanto imperfetto, aveva almeno il pregio di descrivere il processo di apprendimento, di riconoscere che ogni bambino è in cammino, e che ogni cammino ha i suoi passi. Valorizzava lo sforzo, il progresso, l’impegno. I giudizi sintetici, al contrario, sembrano orientarsi più verso la prestazione, verso il risultato finale, alimentando una competizione che, in tenera età, può rivelarsi dannosa. Stiamo insegnando ai bambini che contano solo le etichette, che l’obiettivo è ottenere l’\"ottimo\", non imparare, non migliorare. Non gareggiare Ma la scuola non è una gara. O almeno, non dovrebbe esserlo. È un luogo di crescita, un ambiente in cui si impara anche a sbagliare, a cadere e a rialzarsi. Dove l’errore non è un fallimento, ma una tappa necessaria per migliorare. Un luogo dove ogni bambino dovrebbe sentirsi al sicuro nel proprio percorso, e non costantemente sotto esame, sotto giudizio. Quando la scuola diventa un’arena di competizione, perdiamo di vista il suo vero obiettivo: accompagnare i nostri figli nella loro evoluzione, aiutandoli a scoprire le loro potenzialità, non a temere i loro limiti. E poi c’è un altro aspetto fondamentale: il dialogo tra scuola e famiglia. Il Ministro Valditara sostiene che i giudizi sintetici migliorino la comunicazione con i genitori, rendendo tutto più chiaro. “Drogati” di hi-tech dimentichiamo i nostri figli di Giuseppe Lavenia 24 Agosto 2024 Ma ci chiediamo davvero cosa significa \"chiarezza\"? È forse più semplice leggere una parola come \"buono\" o \"insufficiente\", certo. Ma questa semplicità cosa nasconde? Cosa può capire realmente un genitore da una parola così netta e, allo stesso tempo, così poco descrittiva? La scuola non dovrebbe offrire solo un giudizio, ma un racconto. Un racconto di chi è quel bambino, di come sta crescendo, di quali sono i suoi punti di forza e le sue aree di miglioramento. Un giudizio sintetico, per quanto chiaro, chiude il dialogo, non lo apre. Non offre indicazioni concrete su come quel bambino può essere sostenuto, su quali passi fare per aiutarlo a migliorare. Non dobbiamo mai dimenticare che ogni scelta educativa ha un impatto profondo sulla vita dei bambini, non solo sul loro rendimento scolastico. Una via per valutare i ragazzi La valutazione non può essere ridotta a un’operazione di semplificazione per gli adulti. Deve rimanere uno strumento che tiene conto del benessere emotivo, della motivazione e della crescita di ciascun bambino. Dobbiamo insegnare ai nostri figli che l’apprendimento è un processo continuo, che il loro valore non si misura con un’etichetta, e che ogni passo, anche il più piccolo, è importante. Solo così possiamo costruire una scuola che non giudica, ma che educa, che non classifica, ma che accoglie. Una scuola che guarda al futuro dei bambini, non solo al loro rendimento del presente. Perché alla fine, il valore più grande che possiamo dare ai nostri figli non è un voto, ma la certezza che possono sempre crescere, migliorare e diventare la migliore versione di sé stessi. E per farlo, hanno bisogno di sentire che non sono etichettati, ma accompagnati Giuseppe Lavenia è psicologo e psicoterapeuta, presidente Associazione Nazionale Dipendenze Tecnologiche, GAP e Cyberbullismo “Di.Te”, docente di Psicologia delle Dipendenze Tecnologiche Università E-Campus e docente di Psicologia del Lavoro e delle Organizzazioni Università Politecnica delle Marche Argomenti psicologia adolescenti bambini La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Per andare bene a scuola conta più l’ambiente che il Q.I. Bambini e ragazzi insonni e iperstimolati, l’emergenza dei problemi di attenzione in età scolare Disturbi neuropsichici dell’infanzia, mancano 300 posti letto per curare i giovanissimi Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Sindrome metabolica, il digiuno intermittente può migliorare salute e controllare la glicemia",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/stop-obesity/2024/10/03/news/digiuno_intermittente_sindrome_metabolica-423531423/",
            "Content": "In Italia, sono quasi 12 milioni gli individui affetti da sindrome metabolica, un insieme di disturbi e fattori di rischio come obesità viscerale, cioè l’accumulo di grasso che si deposita tra intestino, stomaco e fegato nella cavità addominale, insulino-resistenza, elevata concentrazione di trigliceridi nel sangue, bassi livelli di colesterolo “buono” e ipertensione arteriosa, campanelli di allarme per un’aumentata incidenza di tumori, ictus, diabete e altre malattie. La causa è spesso da ricercare in stili di vita non corretti, sedentarietà e un’alimentazione non equilibrata. In uno studio pubblicato su Annals of Internal Medicine, i ricercatori dell’Università di San Diego e del Salk Institute for Biological Studies in California hanno quindi voluto valutare l’efficacia di un tipo di digiuno intermittente per contrastare gli effetti di questa sindrome e hanno scoperto che limitare il consumo di cibo a una finestra temporale di 10 ore al giorno può migliorare i principali marcatori della salute cardiometabolica, tra cui la glicemia, il colesterolo e l’emoglobina glicata, un indicatore che riflette i livelli medi di glucosio presente nel sangue nel corso di un periodo di tempo specifico, solitamente di 6-8 settimane. Il digiuno intermittente non è per tutti, ma c'è un'alternativa di Aureliano Stingi 26 Febbraio 2024 Digiuno intermittente I ricercatori hanno esaminato l’effetto del “time-restricted eating”, cioè di una alimentazione a tempo limitato, che consiste nel concentrare i pasti in una finestra temporale di 8-10 ore al giorno all’interno della quale vengono assunte tutte le calorie quotidiane. Secondo gli studiosi, infatti, il nostro corpo metabolizza zuccheri e grassi in modo diverso a seconda dell'ora nella quale li si assume e quindi limitare a un arco ridotto della giornata tutti i pasti, favorisce il corretto metabolismo e migliora la salute dei pazienti. Un'alimentazione che avviene irregolarmente durante la giornata può, infatti, alterare il naturale ritmo metabolico, che segue i ritmi circadiani, i cicli di 24 ore dei processi biologici che interessano quasi tutte le cellule del corpo, e indurre i sintomi della sindrome metabolica, tra cui l'aumento del grasso addominale e le anomalie del colesterolo o dei trigliceridi. Lo studio Per esaminare l’efficacia di questo tipo di dieta, gli autori dello studio hanno valutato l’effetto della limitazione temporale dell’alimentazione sui livelli di glicemia a digiuno, sui valori di emoglobina glicata e sui parametri cardiometabolici. Per fare ciò, hanno quindi preso in considerazione 108 pazienti con età media di 59 anni, con sindrome metabolica e in condizioni di obesità, e li hanno divisi in due gruppi che hanno monitorato per 3 mesi. Al primo insieme di partecipanti, il gruppo di controllo, sono state fornite una consulenza nutrizionale e raccomandazioni sullo stile di vita standardizzate, senza limitazioni temporali dell’alimentazione. Al secondo gruppo, invece, in aggiunta alle raccomandazioni nutrizionali, è stata assegnata anche una finestra di 8-10 ore nella quale svolgere i pasti, a partire da almeno un'ora dopo il risveglio fino a tre ore prima di andare a dormire, personalizzata in base alle abitudini alimentari, agli orari di sonno/veglia e agli impegni personali. A entrambi i gruppi è stato quindi richiesto di registrare i propri pasti tramite una applicazione sviluppata dai ricercatori stessi per monitorare da remoto l’andamento della dieta. Contrordine: il digiuno intermittente funziona come una qualunque dieta (a parità di calorie) di Elvira Naselli 19 Aprile 2024 I risultati Dopo tre mesi, i risultati hanno evidenziato che, rispetto al gruppo di controllo e quindi a un approccio terapeutico classico alla sindrome metabolica, il gruppo con restrizioni ha mostrato miglioramenti significativi, ottenendo una riduzione nei valori alterati e raggiungendo risultati simili a quelli generalmente ottenuti solamente con interventi più incisivi. L'alimentazione limitata nel tempo è stata associata a un miglioramento più significativo nel controllo della glicemia e nei livelli di emoglobina glicata rispetto ai risultati raggiunti dal gruppo di controllo, e a una diminuzione del peso corporeo, dell'indice di massa corporea e del grasso addominale, senza, al contempo, far registrare alcuna perdita significativa di massa muscolare magra, che spesso rappresenta un problema con la perdita di peso. Lo studio si aggiunge, quindi, a un crescente numero di prove a sostegno dell'uso di un'alimentazione limitata nel tempo come intervento pratico e a basso costo per migliorare la salute cardiometabolica, rappresentando un efficace strumento per la regolazione glicemica e la salute cardiometabolica, a complemento dei trattamenti esistenti. Argomenti alimentazione obesità Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Colesterolo, livelli fluttuanti già nell’infanzia aumentano il rischio di aterosclerosi in età adulta Colesterolo, livelli fluttuanti già nell’infanzia aumentano il rischio di aterosclerosi in età adulta Amiloidosi, diagnosi precoce e terapie: a che punto è la ricerca Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Luna Rossa, il discorso motivazionale di Sirena: “Ragazzi, non è ancora finita”",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/03/news/luna_rossa_il_discorso_motivazionale_di_sirena_ragazzi_non_e_ancora_finita-14684544/",
            "Content": "Maax Sirena, skipper e team director di Luna Rossa (R. Pinto/AC) Le due regate perse di ieri pesano in casa di Luna Rossa. Sono un macigno per il morale. Sono stati commessi alcuni errori, ci si è messo di mezzo anche la sfortuna, ma è vero anche che gli inglesi sono cresciuti moltissimo e non hanno rubato nulla. Hanno regatato meglio degli italiani. Punto. Ora la situazione è difficile, perché il 6-4 è brutto: a Ineso Britannia serve una sola vittoria ancora per vincere la Louis Vuitton Cup. Ieri sera, ora in cui è fissato lo studio della giornata, quando si rivedono le regate e si cerca di capire dove si è sbagliato, dove puntare, quale strategia adottare per il prossimo match, lo skipper e team director ha radunato tutti i componenti della squadra, dai velisti agli addetti alla logistica della base, e ha fatto loro un discorso motivazionale. In sintes: non è ancora finita, è l’ora di spingere forte, tutti nella stessa direzione. Visualizza questo post su Instagram Un post condiviso da Luna Rossa Prada Pirelli Team (@lunarossachallenge) Ecco il testo integrale. «Non voglio vedere facce tristi, perché questo è lo sport e questo è il bello dello sport. Si vince e si perde. E questo è il motivo per cui siamo qui a spingere fino alla fine. Non siamo ancora fuori dai giochi. Questo è il momento in c’è bisogno dello sforzo e della spinta di tutti. Di tutti, partendo dalla cucina per arrivare a chi timona la barca. Questo team si è già trovato in una situazione simile in passato. Abbiamo l’uomo migliore per uscirne fuori (indica James Spithill, timoniere di Oracle nella clamorosa rimonta 1-8 a 9-8 contro Team New Zealand nel 2013, ndr). Quindi, davvero poche parole. Ragazzi, continuiamo a spingere perché non siamo ancora in gioco. Nulla è cambiato, ci vogliono due secondi per fare girare il vento e per favore non siate tristi e non buttate via tutto quello che è stato fatto negli ultimi tre anni e mezzo perché abbiamo perso due regate di fila. Abbiamo dato la nostra vita per più di tre anni. Non sono abituato ad arrendermi finché non sarò morto, quindi pretendo lo stesso da voi e sono sicuro che tutti voi darete il massimo. Era solo per assicurarmi che fossimo tutti sulla stessa lunghezza d’onda. Siamo ancora in gioco. Quindi dimenticate le critiche che arriveranno dai media, dall’esterno, dimenticate tutto questo perché ci vogliono due secondi per passare dalle stelle alle stalle. Fidatevi l’uno dell’altro. siamo ancora le stesse persone che hanno vinto le regate fino a pochi giorni fa. Non è cambiato nulla."
        },
        {
            "Title": "Il sindaco (interista) di Corbetta svela dove abita Morata e lui è costretto a cambiare casa",
            "Source": "La Stampa",
            "Date": "2024-10-04",
            "Link": "https://www.lastampa.it/sport/calcio/2024/10/03/news/morata_contro_sindaco_corbetta_interista-14685862/",
            "Content": "I post pubblicati dal sindaco di Corbetta «No non è un pesce d'aprile in anticipo. Il campione Alvaro Morata è il nostro nuovo concittadino di #Corbetta!», così Marco Ballarini, sindaco del comune dell’hinterland milanese, ha accolto l’attaccante rossonero nella città da lui amministrata. Una leggerezza social, totalmente incompatibile con la legittima voglia di privacy dello spagnolo, che ha deciso di fare un passo indietro e dire no a quella che Ballarini definiva «nuova meravigliosa casa». Visualizza questo post su Instagram Un post condiviso da Marco Ballarini (@marcoballarinisindaco) Morata al sindaco: “la ringrazio per aver violato la mia privacy” «Egregio sig. Sindaco, la ringrazio per aver violato la mia privacy. Fortunatamente non possiedo alcun bene di valore, l'unico tesoro sono i miei figli la cui incolumità è stata da lei turbata» è stata l’immediata risposta del numero 7 rossonero, che ha annunciato su Instagram il suo passo indietro. «Pensavo che il comune di Corbetta potesse garantirmi una certa privacy, invece mi trovo a dover cambiare casa nell'immediato grazie alla sua incapacità di utilizzare i social e proteggere i suoi cittadini», ha poi aggiunto. Alvaro Morata e Alice Campello annunciano la separazione: “Vi chiediamo rispetto ed empatia. Ora non inventate storie” 12 Agosto 2024 La replica del sindaco di Corbetta e il precedente di Onana Ma la storia non finisce qui. Ballarini, stizzito, dopo aver ricordato a tutti i suoi followers la sua fede nerazzurra ha prima risposto su Instagram pubblicando la bandiera dell’Inter accompagnata dalle parole «Ciao, ciao» e l’emoticon di una mano che saluta. Poi ha detto di essere «stupito e dispiaciuto per la reazione del calciatore». Il primo cittadino si difende spiegando che «non c'è stata nessuna violazione della privacy, perché non ho divulgato nessun atto del comune, semplicemente visto che è stato più volte a fare la spesa, al ristorante, al bar, abbiamo semplicemente voluto dargli il benvenuto. Non abbiamo mai detto la via dove abita o qual è casa sua».«Due anni fa - continua Ballarini - i giornali avevano scritto che Onana aveva preso casa a Corbetta e non è venuto fuori nessun problema di questo tipo. Mi è dispiaciuta la sua reazione perché, pur essendo io interista, mi è sempre sembrata una persona per bene e un campione anche nell'animo, questa sua presa di posizione mi sta facendo arrivare anche insulti da alcuni suoi tifosi e seguaci, se mi avesse chiamato dicendomi di togliere il post lo avrei fatto. Mi spiace se lui si è sentito violato o poco sicuro, ma non è così, se poi vuole lasciare Corbetta da sportivo mi dispiace molto, da interista me ne farò una ragione»."
        },
        {
            "Title": "Diabete di tipo 2 nei bambini: ogni due anni 9% di casi in più",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/03/news/diabete_tipo_2_bambini_9_in_piu_-423533734/",
            "Content": "Per molti anni il diabete nei bambini è stato rappresentato dal diabete di tipo 1. Recentemente, l’epidemia globale di obesità infantile ha portato a una crescente prevalenza del diabete di tipo 2. A confermarlo i risultati di uno studio osservazionale su scala globale in corso di pubblicazione sulla rivista dell’European Association for the Study of Diabetes, Diabetologia, guidato dall’Azienda Ospedaliero-Universitaria delle Marche e dall’Università Politecnica delle Marche, al quale hanno partecipato, tra gli altri, ricercatori del Royal London Children's Hospital, della Stanford University, dell’Università di Ulm in Germania, del Cincinnati Children’s Hospital Medical Center e della Seoul National University. Lo studio su 97mila bambini Condotto su quasi 97mila bambini di tutto il mondo tra il 2012 e il 2021, lo studio ha preso in considerazione il registro mondiale SWEET, che riunisce dati clinici e demografici relativi a giovani under 25 affetti da diabete, raccolti da 160 centri distribuiti a livello mondiale. La ricerca ha analizzato i dati sulla diffusione del diabete, nella fascia di età inferiore a 21 anni, riscontrando un costante aumento dei casi di malattia negli ultimi 10 anni, con un aumento proporzionale del 9% ogni due anni rispetto a tutte le nuove diagnosi. L’età media alla diagnosi è di 13 anni ma nell’8% dei nuovi casi, i bambini hanno meno di 10 anni. Indice di rotondità o BRI: cos’è e perché se è alto aumenta il rischio di infarto ed ictus di Federico Mereta 03 Ottobre 2024 Diabete di tipo 2 aumenta fra i ragazzini “Con questo studio abbiamo indagato e dimostrato come anche tra i giovanissimi sia in crescita l’incidenza del diabete di tipo 2, una malattia su base metabolica che fino a qualche tempo fa era tipica dell’età adulta o avanzata. Abbiamo inoltre rilevato come, negli ultimi 10 anni, la frequenza di nuove diagnosi negli under 21 sia aumentata del 9% ogni due anni – dichiara Valentino Cherubini, presidente SIEDP e Direttore della Diabetologia Pediatrica degli Ospedali Riuniti di Ancona –.Valutando la frequenza e le caratteristiche cliniche dei giovani con diabete di tipo 2 tra il 2012 e il 2021, con meno di 21 anni al momento della diagnosi e senza alcuna diagnosi di pre-diabete, è emerso come la percentuale di diabete di tipo 2 sia passata dal 3,2% del 2012/2013 al 6,0% del 2020/2021, quindi, appunto, con un tasso di incremento relativo del 9% per biennio – spiega -. A essere colpiti sono stati specialmente gli adolescenti tra i 13 e i 15 anni, per i quali le diagnosi hanno fatto registrare un picco, ma non sono risparmiati neanche i bambini. L’8% dei nuovi casi di diabete di tipo 2 sono stati infatti rilevati nei bambini con meno di 10 anni. Dal nostro studio è inoltre emerso che il 75% dei bambini seguiti in centri europei, americani, australiani e neozelandesi aveva valori di indice di massa corporea (BMI) superiori al 97esimo percentile, cioè in condizioni di obesità, al momento della diagnosi di diabete”, sottolinea Cherubini. L’arma più potente contro il diabete 2? I nostri muscoli di Aureliano Stingi 30 Settembre 2024 Lo stile di vita conta Il timore è che la situazione peggiori e che i dati aumentino ancora se non si adottano stili di vita corretti. “È quindi sempre più evidente come si stia andando incontro a un’epidemia di diabete tipo 2 fra i giovanissimi che richiede di pensare nuove misure preventive che prendano in considerazione anche i bambini – puntualizza il presidente SIEDP -. Ad oggi, le linee guida dell’ISPAD, la Società internazionale per il diabete pediatrico e dell'adolescenza, raccomandano uno screening mirato dopo l'inizio della pubertà o dopo i 10 anni di età nei giovani con un BMI uguale o superiore all'85esimo percentile per la loro età e sesso, e con fattori di rischio per il diabete di tipo 2. I nostri risultati evidenziano però la necessità di maggiori sforzi per prevenire, individuare e trattare l'eccesso di peso prima della pubertà. Inoltre, i nostri risultati hanno dimostrato che, aspettando che un bambino raggiunga i 10 anni per lo screening del diabete di tipo 2, almeno l'8% dei pazienti potrebbe non essere individuato”, evidenzia l’esperto. Sindrome metabolica, il digiuno intermittente può migliorare salute e controllare la glicemia di Celeste Ottaviani 03 Ottobre 2024 “Il diabete di tipo 2 con esordio nell'infanzia o nell'adolescenza è più aggressivo del diabete di tipo 2 con esordio nell'adulto, e presenta un rischio più elevato di complicanze e insorgenza di ulteriori patologie a lungo termine, nonché di mortalità prematura rispetto al diabete di tipo 1 con esordio in età giovanile e una riduzione della salute e della qualità di vita complessiva – afferma -. Pertanto, rappresenta un onere clinico, sociale ed economico, con un elevato impatto sui sistemi sanitari ed è dunque indispensabile che gli endocrinologi pediatri, in prima linea per fronteggiare una simile emergenza, facciano informazione, educazione e prevenzione per arginare questo fenomeno”, conclude Cherubini. Diabete, autotrapianto di isole pancreatiche da staminali fa regredire la malattia di Simone Valesini 27 Settembre 2024 La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio La Zampa La trasformazione del cane Skagway: sembrava un lupo spelacchiato ora è un dolce quattrozampe che ama la vita di Aurora Iberti Moda e beauty Come dire di no senza sensi di colpa, valorizzare il proprio benessere e salvaguardare le relazioni interpersonali Leggi anche Ammalarsi di tumore o infettarsi a causa del Covid: una “firma” sulle cellule decide la lotteria della vita “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici Prostata, rene, vescica, testicolo: il team multidisciplinare fa la differenza per 1 tumore su 3 Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Il gruppo Gedi rinnova i vertici: Scanavino presidente, Comuzzo ad. “Acceleriamo la trasformazione digitale”",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/03/news/il_gruppo_gedi_rinnova_i_vertici_scanavino_presidente_comuzzo_ad_acceleriamo_la_trasformazione_digitale-14686532/",
            "Content": "TORINO. «Il gruppo Gedi rinnova i vertici e apre una nuova fase che punta sull'accelerazione della trasformazione digitale e sul miglioramento dei risultati economici attraverso una rigorosa gestione aziendale». Lo annuncia una nota del gruppo: il Consiglio di Amministrazione, che si è svolto oggi a Torino, «ha nominato Maurizio Scanavino Presidente della Società e Gabriele Comuzzo Amministratore Delegato» spiega il comunicato. John Elkann, ad di Exor e azionista di Gedi, ha commentato: «Gedi oggi è uno dei protagonisti europei della trasformazione digitale, con un perimetro di attività chiaro, centrato su intrattenimento e giornalismo di qualità. I cambiamenti organizzativi annunciati oggi permetteranno maggiore focalizzazione e rigore nella gestione del Gruppo». Successivamente al Cda, Mario Orfeo è stato nominato direttore de La Repubblica. Orfeo prende il posto di Maurizio Molinari, a cui il gruppo ha espresso il ringraziamento per l'impegno profuso alla guida della testata. Molinari continuerà a collaborare con la Repubblica con il ruolo di commentatore e editorialista. Il presidente Scanavino ha dichiarato: «Ringrazio l'azionista per la fiducia e auguro a Mario Orfeo buon lavoro. Assumo il nuovo incarico con l'obiettivo di lavorare insieme all'amministratore delegato Gabriele Comuzzo per accelerare l'evoluzione in atto e conseguire ambiziosi obiettivi di redditività per il futuro»."
        },
        {
            "Title": "Bambina yazida rapita dall'Isis, torna a casa dopo 10 anni di schiavitù",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/04/news/bambina_yazida_rapita_isis_libera-14687835/",
            "Content": "È finalmente tornata a casa sua Fawzia Amin Sido (nome diffuso dall’esercito israeliano ma potrebbe non essere il reale), 21 anni, appartenente alla comunità yazida, che era stata rapita a undici anni a Sinjar in Iraq dall’Isis e poi trasferita a Gaza. La ragazza da un paio di giorni ha potuto abbracciare la sua famiglia che non vedeva da anni e con la quale ha avuto solo pochi contatti. La sua storia è stata raccontata dal Jerusalem Post e confermata dall'esercito israeliano. Guerra in Medio Oriente: gli aggiornamenti in diretta Il patto Israele-Usa | La risposta di Netanyahu Iraq: “Pronti a rispondere alle aggressioni” Attentato a Jaffa, il sopravvissuto ferma il killer | VIDEO Come miriadi di altre donne e bambini yazidi, Fawzia è stata rapita dalla sua città natale nel Kurdistan, e ha dovuto affrontare un lungo calvario che l'ha portata ad essere incarcerata e venduta a Raqqa, in Siri, dove è stata costretta a sposare un uomo palestinese di Gaza che era affiliato ad Hamas. Durante il suo periodo con i militanti, Fawzia è stata costantemente molestata e maltrattata fisicamente e sessualmente, e la sua famiglia ha avuto raramente sue notizie dopo il suo rapimento. Fawzia rimase incinta e diede alla luce i due figli del marito in tenera età e, a un certo punto, dopo essersi trasferita tra i villaggi attorno al confine tra Siria e Iraq, il marito venne dichiarato morto. In seguito, la famiglia del marito a Gaza la costrinse a unirsi a loro e, dopo un viaggio di quattro anni attraverso Turchia ed Egitto, Fawzia e i suoi figli arrivarono finalmente nella Striscia di Gaza intorno al 2020. Tuttavia, anche lì, la giovane donna ha sofferto immensamente a causa della famiglia del marito. Strappata via dalla sua famiglia, dalla sua comunità e dalla sua lingua madre, Fawzia si è trovata in un'angoscia indescrivibile con due bambini piccoli, bloccata nella casa della famiglia del suo ex marito. Secondo Steve Maman, un imprenditore ebreo canadese popolarmente soprannominato “The Jewish Schindler” per le sue azioni di salvataggio e aiuto di migliaia di yazidi dalla prigionia dell'Isis, alla fine del 2023, uno di coloro che tenevano Fawzia in casa, un altro combattente di Hamas, è stato ucciso in un attacco aereo israeliano. L'uomo ha interessato del caso il consiglio dell'Onu, l'ambasciata americana a Gerusalemme e l'esercito israeliano. La ragazza è riuscita a lasciare la casa di famiglia, ha preso un cellulare e ha coraggiosamente raccontato la sua storia in un video che ha condiviso su TikTok. Il video è arrivato ai familiari che hanno chiesto aiuto a Maman, il quale si è coordinato con l’esercito israeliano e con l’ambasciata americana. Fawzia si è fatta riconoscere da un militare israeliano nella Striscia di Gaza ed è stata portata in un luogo sicuro dove è stata per mesi in attesa del via libera per uscire dalla Striscia. Da qui è stata trasportata via terra, grazie all'ambasciata americana e all'esercito israeliano, attraverso Israele, Giordania e Iraq a casa sua, dove ha potuto riabbracciare i genitori e gli altri familiari. La comunità yazida è originaria del Kurdistan e pratica lo yazidismo, una religione monoteista che deriva dalla tradizione indo-iranica, che fonde tracce di sufismo con cristianesimo nestoriano e altre tradizioni. Tra il 2014 e il 2017 la comunità ha subito un genocidio, come dichiarato da diverse organizzazioni e paesi, da parte dell’Isis, che ha operato uccisioni, conversioni, rapimenti e torture alla comunità. Il fatto che la ragazza sia stata rapita dall’Isis e portata a Gaza, per l’esercito israeliano è una ennesima prova dei legami che Hamas ha con lo stato islamico."
        },
        {
            "Title": "CVriskIT, a gennaio parte lo studio per potenziare la prevenzione cardiologica",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/ospedali-di-eccellenza/2024/10/02/news/cvriskit-prevenzione-malattie-cardiovascolari-rete-cardiologica-irccs-423531561/",
            "Content": "Le malattie cardiovascolari rappresentano la prima causa di morte al mondo. L’Italia, dove i morti dovuti a queste patologie sono circa un terzo del totale, non fa eccezione. Le campagne per stili di vita sani e attivi sono fondamentali, ma serve accelerare il passo contro le malattie cardiovascolari. Magari ampliando la valutazione del rischio cardiovascolare e potenziando così la prevenzione. E’ con questo intento che è nato CVriskIT, lo studio finanziato dal Ministero della Salute con 20 milioni di euro per il quadriennio 2023-2026, al via in Italia dal prossimo gennaio. Dell’iniziativa, coordinata dalla Rete Cardiologica IRCCS, e di cui fanno parte diverse strutture d’eccellenza per la cardiologia, si parlerà domani 3 ottobre al Festival italiano della salute planetaria, a Verona. Consulta il database degli ospedali di eccellenza Focus del progetto, che riguarderà in totale 30 mila persone sane con età compresa tra i 40 e gli 80 anni, senza precedenti malattie cardiovascolari o diabete di tipo 2, sarà quello di validare un nuovo modello di valutazione del rischio di malattia. Questo consentirà, di conseguenza, la messa a punto di strategie di prevenzione personalizzata e, auguratamente, più efficaci. Come si legge sul sito della rete dedicato al progetto, lo studio cercherà di capire se accanto ai tradizionali modelli di previsione del rischio che considerano età, sesso, abitudine al fumo, pressione arteriosa, livelli di colesterolo possano essere considerati altri fattori e con quali benefici. Nel dettaglio si tratta di valutare fattori quali la componente ereditaria (polygenic risk scores), la presenza e quantità di calcio coronarico e l'analisi dell'arteria carotidea, queste ultime osservate grazie ad esami quali angio-TC ed ecografia doppler. “Sono convinto che lo studio CVrisk-IT rappresenterà un passo significativo verso una prevenzione cardiovascolare personalizzata e quindi sempre più efficace - ha dichiarato Lorenzo Menicanti, Presidente della Rete Cardiologica IRCCS - Se confermata dai risultati dello studio, infatti, l’integrazione di nuovi approcci di valutazione del rischio, come i polygenic risk scores e i dati di imaging, promette di aprire nuove frontiere nella nostra lotta contro le malattie del cuore e dei vasi”. Nello studio, a una prima fase di valutazione, seguirà una seconda in cui i partecipanti verranno separati in gruppi con diversi livelli di rischio e indirizzati a determinati programmi di prevenzione e cura al bisogno. Ai ricercatori coinvolti nel progetto spetterà quindi la valutazione di variazioni del rischio cardiovascolare, l’eventuale presenza di danni d’organo e misurare l’incidenza di eventi cardiovascolari. Per prendere parte al progetto, conoscere le varie fasi dello studio e rimanere aggiornati su CVriskIT, gli esperti raccomandano di seguire la pagina dedicata dello studio, raggiungibile da qui. Argomenti cuore e cardiologia La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio La Zampa La trasformazione del cane Skagway: sembrava un lupo spelacchiato ora è un dolce quattrozampe che ama la vita di Aurora Iberti Moda e beauty Come dire di no senza sensi di colpa, valorizzare il proprio benessere e salvaguardare le relazioni interpersonali Leggi anche Open Week delle malattie cardiovascolari: esami gratuiti negli ospedali a misura di donna Malattie cardiache, oltre al cuore curiamo anche la psiche Arresto cardiaco, il San Raffaele attiva un centro specializzato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "La denuncia del giornalista Bbc disabile lascia sotto choc",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/03/news/giornalista_disabile_bbc_denuncia-14685763/",
            "Content": "Una foto pubblicata su Instagram dal giornalista della Bbc Frank Gardner durante un viaggio in Africa, a sinistra la foto di quanto accaduto a bordo del volo della Lot Polish Airlines «Wow. È il 2024 e ho appena dovuto strisciare sul pavimento per raggiungere la toilette durante un volo di ritorno da Varsavia perché “non ci sono sedie a rotelle a bordo. È la politica della compagnia aerea”. Se sei disabile e non puoi camminare, questa è una discriminazione». È il racconto di Frank Gardner, giornalista della Bbc, parzialmente paralizzato alle gambe dal 2004, dopo essere stato gravemente ferito da sei proiettili sparati dagli uomini di Al-Qaeda a Riyadh, in Arabia Saudita. Wow. It’s 2024 and I’ve just had to crawl along the floor of this LOT Polish airline to get to the toilet during a flight back from Warsaw as “we don’t have onboard wheelchairs. It’s airline policy”. If you’re disabled and you can’t walk this is just discriminatory. pic.twitter.com/aFuxo89DR5— Frank Gardner (@FrankRGardner) September 30, 2024 Gardner, ora costretto a muoversi con l’ausilio di una sedia a rotelle, era salito a bordo del volo della LOT Polish Airlines, partito da Varsavia e diretto a Londra. «In tutta onestà, il personale di bordo è stato disponibile e si è scusato» ha aggiunto Gardner che ha spiegato che l’esperienza, da lui descritta come «umiliante», è dipesa dalle regole della compagnia e ha annunciato di «non voler più volare con loro finché non entreranno nel 21° secolo». In un altro post su X, Gardner fa sapere che Lot «ha inviato una lettera di scuse alla BBC Breakfast, non a me» e che non si trattava di un caso isolato, ma che la stessa compagnia aveva mantenuto lo stesso comportamento nel mesedi maggio «solo che – in quel caso – non aveva mangiato o bevuto prima di volare». Le scuse di LOT La compagnia aerea polacca si è detta «profondamente dispiaciuta per l’angosciante esperienza» e ha spiegato che, a causa dello «spazio limitato», i suoi voli a corto raggio non dispongono di sedie a rotelle a bordo, ma che comprende «l'importanza dell'accessibilità» e sta «testando attivamente soluzioni per dotare gli aerei a corto raggio di sedie a rotelle a bordo nel prossimo futuro». Circostanza smentita dallo stesso Gardner che ha raccontato di aver viaggiato verso Londra, partendo da Tallin, ricevendo lo stesso trattamento. Si può portare una sedia a rotelle in aereo? Molte compagnie aereo chiedono di coordinarsi nelle 48 ore precedenti alla partenza del volo per organizzare il trasporto sia della sedia che del passeggero con disabilità. In alcuni voli è consentito portare in cabina la propria sedia a rotelle, purché sia manuale e rispetti gli standard di peso e dimensioni. Le compagnie specificano che qualora non ci fosse abbastanza spazio libero a bordo, la sedia a rotelle sarà registrata e trasportata in stiva senza alcun costo aggiuntivo e una volta arrivati a destinazione sarà garantita la presenza di una sedia a rotelle in aeroporto e una persona disponibile a spingerla. Il caso della blogger Giulia Lamarca Ad aprile 2023, la blogger disabile torinese, Giulia Lamarca, ha denunciato pubblicamente di essere stata costretta a scendere da un aereo trasportata a braccia dal marito perché nessuno in aeroporto poteva aiutarla."
        },
        {
            "Title": "Antidepressivi, possibili alleati delle funzioni cognitive?",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/labrevolution/2024/09/27/news/antidepressivi_depressione_perdita_memoria_funzioni_cognitive-423521936/",
            "Content": "Un gruppo di ricercatori della Neurobiology Research Unit dell’ospedale universitario di Copenaghen (Danimarca) sta studiando da tempo il ruolo di uno specifico recettore della serotonina - la cosiddetta “molecola del buonumore” - nelle disfunzioni cognitive talvolta associate alla depressione, come ad esempio la perdita di memoria. I loro ultimi risultati sono stati appena presentati al congresso dello European College Of Neuropsychopharmacology (a Milano dal 21 al 24 settembre) e pubblicati su Biological Psychiatry. Dallo studio è emerso che il recettore in questione, che si chiama recettore della serotonina 4 - o 5HT4 - potrebbe rivelarsi un target promettente per farmaci antidepressivi che aiutino potenzialmente le persone affette da depressione anche sul fronte cognitivo. I precedenti Ma facciamo un passo indietro. Da una ricerca pubblicata nel 2023 su Jama Psychiatry era emerso che i livelli cerebrali del recettore 5HT4 tendono ad essere più bassi nelle persone affette da depressione e questo sembra essere correlato con un peggior funzionamento della memoria verbale in questi pazienti. Demenza, così diabete e ipertensione aumentano il rischio di Barbara Orrico 20 Maggio 2022 Nella ricerca più recente il gruppo di studiosi ha poi analizzato l’effetto che un farmaco antidepressivo ha sui livelli cerebrali del recettore 5HT4 e in generale sui sintomi cognitivi (oltre che sul tono dell’umore) di pazienti affetti da depressione. Nello specifico, si tratta di un farmaco che fa parte della classe degli inibitori del reuptake della serotonina (Selective Serotonin Reuptake Inhibitors, SSRI). Gli SSRI non agiscono direttamente sul recettore 5HT4, ma fanno sì che i livelli di serotonina all’interno delle sinapsi siano più elevati, e, quindi, che più serotonina sia disponibile per legarsi ai recettori della serotonina 4, in modo da innescare quei processi che favoriscono il miglioramento del tono dell’umore. Lo studio e i risultati Allo studio ha partecipato un totale di 90 pazienti, i cui livelli cerebrali del recettore 5HT4 sono stati misurati tramite Pet (Positron Emission Tomography) prima della somministrazione del farmaco. Inoltre, le funzioni cognitive e il tono dell’umore dei partecipanti sono stati valutati tramite appositi test, in cui, per esempio, viene chiesto al paziente di ricordare quante più parole possibile dopo averle visualizzate per un certo tempo su uno schermo. Dopo 8 settimane di assunzione giornaliera del farmaco in questione, 40 di questi pazienti sono stati nuovamente sottoposti a Pet, ai test cognitivi e a quelli mirati a valutare il tono dell’umore. Parlare più di una lingua riduce il rischio di demenza? di Sara Carmignani 19 Gennaio 2024 Ne è emerso che, in generale, tutti i pazienti che hanno assunto il farmaco hanno mostrato un miglioramento sia delle funzioni cognitive - e in particolare della memoria verbale - sia del tono dell’umore. Ma non solo. I ricercatori hanno osservato una riduzione, mediamente pari al 9%, dei livelli cerebrali del recettore 5HT4. Questa riduzione è stata più marcata in alcuni pazienti rispetto ad altri, e il punto interessante, spiegano gli autori, è che il miglioramento delle funzioni cognitive è stato più marcato in quei pazienti in cui i livelli del recettore sono rimasti più elevati. In altre parole, spiega a Salute Vibeke Dam, prima autrice dello studio e ricercatrice presso la Neurobiology Research Unit dell’ospedale universitario di Copenaghen, sembra che i livelli del recettore 5HT4 siano correlati in modo direttamente proporzionale alle funzioni cognitive nei pazienti che soffrono di depressione. I limiti dello studio e i prossimi passi “Questo è potenzialmente significativo - prosegue Dam - Sembra che i farmaci SSRI contribuiscano a migliorare le funzioni cognitive, oltre a migliorare l’umore. Il nostro lavoro collega il miglioramento della funzione cognitiva allo specifico recettore 5HT4 e suggerisce che la stimolazione diretta del recettore della serotonina 4 possa essere un importante target pro-cognitivo da considerare per ottimizzare i risultati del trattamento antidepressivo”. Un “cervello in provetta” aiuterà a sviluppare nuove terapie per la sclerosi multipla di Dario Rubino 22 Agosto 2024 Allo stesso tempo, i ricercatori sottolineano che la ricerca non ha al momento previsto un placebo, cioè un controllo negativo. Per validare le osservazioni raccolte finora, il prossimo passo sarà quello di trattare i pazienti affetti da depressione con farmaci che stimolano specificamente il recettore 5HT4 (che già esistono e vengono utilizzati per trattare altre patologie) per verificarne l’effetto sulle funzioni cognitive. Argomenti farmaci neurologia cervello depressione La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Così Mozart potrebbe aiutare contro la depressione Cervello e arte: dimmi come disegni e ti dirò che emozioni mi dai Disturbi del neurosviluppo, c’è un decalogo per aiutare a crescere il bambino Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Infarto e ictus, seguiamo bene le cure per controllare l’ipertensione e gli altri fattori di rischio",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/sportello-cuore/2024/09/29/news/infarto_ictus_seguiamo_bene_cure_per_controllare_ipertensione_e_altri_rischi-423522693/",
            "Content": "I pazienti che seguono alla perfezione le terapie cardiovascolari hanno una riduzione del 47% del rischio di mortalità per tutte le cause, ictus e infarto miocardico, rispetto a chi non lo fa. Ed allora, perché non curarsi bene, viene da chiedersi? A lanciare un appello per l’aderenza alla terapia, in occasione della Giornata Mondiale del Cuore che si celebra il 29 settembre, è Emanuela Folco, presidente della Fondazione Italiana per il Cuore (Fipc). E lo fa dati alla mano. \"I farmaci funzionano solo se vengono presi correttamente e seguite con scrupolo le indicazioni condivise con il proprio medico – spiega Folco. Essere consapevoli e contribuire attivamente al proprio percorso di cura, assumendo le terapie e seguendo i consigli dei professionisti della Salute, significa ridurre drasticamente il rischio di complicazioni e migliorare la propria aspettativa di vita”. Purtroppo, stando ai dati, la situazione non è rosea. In Italia tra le persone in trattamento con farmaci per il diabete l‘aderenza subottimale riguarda quasi il 70% dei pazienti. E si aggira intorno al 40% nel caso di terapie per controllare colesterolo e altri lipidi nel sangue. Addirittura meno di una persona su due seguirebbe perfettamente le indicazioni in caso di scompenso cardiaco. E la situazione non migliora certo se si considera l’ipertensione. A fronte di queste cifre, rimane il peso delle malattie cardiovascolari. Sono responsabili oltre il 40% nel nostro Paese, con circa 230.000 morti ogni anno e sono la prima causa di disabilità permanente. Puntare sulla prevenzione “Nelle patologie cardiovascolari la prevenzione è determinante poiché accanto a fattori di rischio non modificabili quali età, sesso e familiarità vi sono anche importanti fattori di rischio modificabili, legati a comportamenti e stili di vita, su cui è possibile intervenire come ad esempio fumo, alcol, scorretta alimentazione e sedentarietà, spesso a loro volta causa di diabete, obesità, ipercolesterolemia o ipertensione arteriosa – commenta Domenico Gabrielli, Presidente della Fondazione per il Tuo cuore dell’Associazione Nazionale Medici Cardiologi Ospedalieri (Anmco) e Direttore Cardiologia Ospedale San Camillo di Roma. Secondo gli ultimi dati dell’Istituto Superiore di Sanità, il 98% della popolazione italiana di età compresa tra i 18 e i 69 anni presenta almeno un fattore di rischio cardiovascolare tra ipertensione, ipercolesterolemia, sedentarietà, fumo, diabete e scorretta alimentazione. È dunque fondamentale modificare prima di tutto il proprio stile di vita ed assumere correttamente le terapie, ove prescritte, per ridurre drasticamente morbilità e mortalità cardiovascolare; sarà poi compito del proprio medico suggerire gli accertamenti ritenuti utili al singolo paziente”. Stress, perché non è uguale per tutti: ecco in chi può triplicare il rischio d’infarto di Federico Mereta 04 Aprile 2024 Perché controllare la pressione Oggi, tra gli adulti, più del 60% delle persone presenta valori di pressione non ottimali. Se l’ipertensione non è controllata può portare a conseguenze molto gravi come l’infarto del miocardio, lo scompenso cardiaco, la fibrillazione atriale, l’ictus, e l’insufficienza renale. “Ci sono evidenze che la riduzione della pressione arteriosa, sia essa ottenuta con trattamenti farmacologici o con interventi sullo stile di vita, si associa ad una riduzione del rischio di eventi cardiaci e cerebro-vascolari, oltre che della mortalità – fa sapere Gabrielli. Da qui l’importanza di un’appropriata gestione di questo importante fattore di rischio”. Sindromi coronariche croniche, come scoprire chi rischia l’infarto di Federico Mereta 30 Agosto 2024 Cosa dicono le linee guida Le nuove indicazioni delle linee guida della Società Europea di Cardiologia, sono state presentate le nuove linee guida sull’ipertensione indicano quali sono i parametri da considerare per iniziare un intervento terapeutico, quali sono i valori target raccomandati durante il trattamento e quali farmaci e strategie mettere in atto per raggiungere gli obiettivi. Fondamentale è gestire non solo l’ipertensione, definita dalla presenza di valori pressori superiori a 140/90 millimetri di mercurio, ma anche la presenza di valori che non raggiungono questi livelli ma sono elevati (pressione sistolica tra 120 e 139 o diastolica tra 70 e 89), che spesso precedono lo sviluppo di ipertensione e possono contribuire all’insorgenza di malattie cardiovascolari, soprattutto se sono associati ad altre condizioni di rischio. Ipertensione resistente, che cosa fare quando i farmaci non bastano di Federico Mereta 17 Maggio 2024 Agire sul rischio caso per caso Le nuove linee guida puntano molto anche sugli interventi mirati a modificare lo stile di vita. “In particolare, forniscono indicazioni specifiche e più dettagliate rispetto alla versione precedente in merito all’alimentazione – spiega Stefania Di Fusco, Chairperson Area Prevenzione Cardiovascolare Anmco e Dirigente medico presso la Cardiologia Clinica e Riabilitativa - Ospedale San Filippo Neri Asl Roma1 di Roma. Viene, ad esempio, raccomandata una restrizione nell’assunzione di alimenti contenenti zuccheri semplici, soprattutto delle bevande zuccherate, che globalmente non devono superare il 10% delle calorie totali introdotte quotidianamente. Inoltre, in soggetti ipertesi e senza malattia renale, suggeriscono un’alimentazione povera di sodio, assumendo in totale non più di un cucchiaino di sale al giorno, e ricca di potassio, ad esempio consumando frutta e verdura quali banane e spinaci”. Insomma. per ipertensione, colesterolo LDL e tutti gli altri fattori di rischio occorre agire. Definendo un percorso assieme al medico e poi seguendolo bene. Anche perché le malattie cardiovascolari sono spesso associate ad altre condizioni patologiche come diabete, insufficienza renale e obesità che complicano ulteriormente la gestione della cronicità. Questi pazienti sviluppano condizioni di labilità clinica e fragilità che comportano frequenti ospedalizzazioni e un elevato numero di decessi, che nell’80% dei casi si potrebbero prevenire intervenendo sui fattori di rischio. Importante riconoscere i pericoli ed educare alla salute Per fronteggiare la situazione occorre agire. Come? Attraverso gli screening obbligatori nazionali per tutti i cittadini, già a partire dai 18 anni, per la valutazione del colesterolo e della pressione arteriosa. Indicati anche l’elettrocardiogramma una volta l’anno per gli over 65, le aree pubbliche nelle città che incoraggino l’attività fisica come piste ciclabili e spazi in parchi pubblici, i percorsi di cura chiari e omogenei, la digitalizzazione per snellire la burocrazia, il supporto dell’innovazione tecnologica e dell’intelligenza artificiale. Le proposte danno parte del Piano Strategico Nazionale per la salute del cuore, messo a punto dalla della Federazione Italiana di Cardiologia (FIC), in collaborazione con la Società Italiana di Cardiologia (SIC) e l’Associazione Nazionale Medici Cardiologi Ospedalieri (ANMCO), e con il sostegno della Società Europea di Cardiologia, il documento si inquadra nell’ambito di una azione di promozione della salute del cuore in corso nell’Unione Europea. Giornata mondiale del cuore: proteggiamolo con buone abitudini e terapie su misura di Federico Mereta 28 Settembre 2022 Argomenti ipertensione farmaci diabete infarto ictus cuore e cardiologia fibrillazione atriale La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Indice di rotondità o BRI: cos’è e perché se è alto aumenta il rischio di infarto ed ictus Diabete, cosa succede al cuore se l’orologio che regola i battiti non funziona bene Con la telemedicina si scopre la fibrillazione atriale (e si previene l’ictus) in chi vive lontano dai centri abitati Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Scoperta la cellula “ingegnere”: fa costruire nuove arterie per ridare sangue al cuore dopo l’infarto",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/sportello-cuore/2024/10/01/news/cuore_scoperta_cellula_ingegnere_fa_costruire_nuove_arterie_per_ridare_sangue_dopo_infarto-423527236/",
            "Content": "Dopo un infarto, si sa, le cellule della zona interessata dall’ischemia prolungata muoiono. Manca l’ossigeno. E manca soprattutto il sangue, che corre lungo piccoli vasi. Cosa succede? A volte il miocardio si autoripara e, intorno alla ferita, sviluppa in maniera autonoma nuovi vasi sanguigni. Ma spesso questi non bastano. Ci vorrebbero vere e proprie “superstrade” del sangue capaci di creare, in breve tempo, passaggi alternativi per il nutrimento al cuore. Insomma, ci vorrebbe un ingegnere biologico capace di realizzare queste nuove vie che portano nutrimento al cuore nell’area colpita da infarto. Un sogno? Forse. Ma c’è speranza che possa diventare realtà grazie ad una ricerca coordinata da Elena Cano, che lavora nei laboratori di Holger Gerhardt e Norbert Hübner al Max Delbrück Center di Berlino. Lo studio, apparsa su Circulation Research, ha infatti individuato la cellula “primordiale” dedicata alla costruzione di nuovi vasi, chiarendo quindi come si potrebbe dare il via alla formazione di arterie in grado di nutrire il cuore sofferente. E limitare i danni al miocardio dopo un infarto. Un fattore di crescita per riparare il cuore di Dario Rubino 07 Maggio 2024 Le cellule di “punta” L’attenzione degli studiosi si è concentrata su un particolare tipo di cellula, definita “pre-arteriosa” per chiarire bene il suo ruolo di precursore della formazione di nuovi vasi. Queste cellule hanno un progenitore, che sarebbe appunto questi invisibili “ingegneri”. Per identificare quelle che sono state definite cellule “di punta”, quindi specializzate e capaci di individuare segnali ambientali per guidare i vasi in crescita in direzioni specifiche, sono stati condotti studi sul trascrittoma di unità miocardiche di animali in diversi stati di sviluppo. Grazie a questa ricerca si è visto che queste cellule pre-arteriose erano già \"indirizzate\" per svilupparsi in cellule arteriose, portando alla formazione autonoma di nuovi vasi. Non solo. Lo studio contraddice anche quella che sembrava una realtà inscalfibile. Si è sempre pensato che che le nuove arterie si formassero con le loro caratteristiche di lunghezza e diametro solamente in risposta al liquido destinato ad attraversarle. Ora si sa che non è così. Come racconta Cano in una nota del centro, “lo studio dimostra che le cellule pre-arteriose hanno già caratteristiche di arterie prima che qualsiasi fluido le attraversi\". Il cuore non ce la fa? Ecco quali sono i meccanismi invisibili che portano allo scompenso cardiaco di Federico Mereta 12 Luglio 2024 Cosa può cambiare Gli studiosi tedeschi, oltre a individuare le cellule pre-arteriose dell’animale, hanno rianalizzato singole cellule precedentemente pubblicati raccolti da ricercatori nel Regno Unito da tessuto cardiaco embrionale umano. E confrontando quanto accadeva nelle due specie hanno visto che anche nell’uomo succede qualcosa di simile. E non solo durante lo sviluppo dell’organismo. Nuove arterie si sono infatti formate nel tessuto embrionale umano tramite lo stesso meccanismo di un danno da infarto nei topi. Il tutto, grazie alla cellula “ingegnere”. \"Abbiamo dimostrato che non solo questo meccanismo si conserva tra topi ed esseri umani durante lo sviluppo, ma persiste anche per tutta la vita e si attiva dopo un infarto – conferma Cano”. Capire come le arterie coronarie si formano e si rigenerano appare di grande importanza. Ed apre la via a possibili trattamenti che stimolino questi percorsi rigenerativi, nella speranza di correggere il danno del miocardio dopo un infarto, grazie alla formazione di nuove arterie pronte a ridare sangue ed ossigeno all’area colpita dall’ischemia. Sportello cuore Ormoni (ma non solo), così si spera di rigenerare il cuore dopo l’infarto di Federico Mereta 27 Giugno 2022 Speranze per il domani “La cardiologia è stata impegnata per anni nel ridurre l’estensione dell’infarto, ottenendo grandi risultati con l’angioplastica primaria, procedura in grado di riaprire l’arteria coronaria responsabile dell’infarto – spiega Francesco Saia, del Dipartimento Cardiologia Toracica presso l’Ospedale Sant’Orsola di Bologna e Presidente della Società Italiana di Cardiologia Interventistica – GISE. Purtroppo, numerosi tentativi di “rigenerare” il muscolo cardiaco danneggiato sono stati gravati da insuccesso. Nonostante siano state identificate, isolate e coltivate in laboratorio cellule staminali (di derivazione embrionale, e quindi “totipotenti”) in grado di differenziarsi e diventare cellule muscolari cardiache, i tentativi di farle “attecchire” a livello del tessuto cicatriziale dell’infarto non sono andati a buon fine nella maggior parte dei casi. “Tra le varie difficoltà da superare, c’è quella di veicolare queste cellule nella sede giusta che, molto spesso, è povera di vasi sanguigni – riprende l’esperto. Sono stati infatti effettuati anche tentativi di iniettare queste cellule direttamente nel territorio infartuale, con risultati molto deludenti. Dalla ricerca emerge che le cellule pre-arteriose descritte sarebbero in grado di riformare un circolo sanguigno efficace all’interno del tessuto cicatriziale infartuale. Molto probabilmente questa condizione non è di per sé sufficiente a garantire la rigenerazione del muscolo cardiaco, ma appare come assolutamente necessaria per veicolare eventuali cellule “riparatrici” all’interno del tessuto stesso e garantirne il necessario apporto di sangue e ossigeno una volta che si siano sviluppate. Insomma, un passo molto importante nel campo della medicina rigenerativa che, per l’infarto miocardico acuto, trova ancora enormi difficoltà ma in futuro potrebbe migliorare qualità e aspettativa di vita per tantissimi pazienti”. Un minuscolo modello di cuore può salvare vite 07 Agosto 2023 Argomenti cuore e cardiologia infarto La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Indice di rotondità o BRI: cos’è e perché se è alto aumenta il rischio di infarto ed ictus Colesterolo LDL e grassi nel sangue, come e perché proteggersi dal rischio infarto Infarto e ictus, seguiamo bene le cure per controllare l’ipertensione e gli altri fattori di rischio Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Festival di Salute 2024: Prendiamoci la vita",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/26/news/festival_di_salute_2024_prendiamoci_la_vita-423505870/",
            "Content": "Quest’anno andiamo a Padova, per chi vorrà essere fisicamente con noi. E saremo, come già nelle altre edizioni, online in streaming e poi on demand. Andiamo dove la medicina scientifica ha mosso i primi passi. All’ombra della cattedra di Galileo, poche semplici assi di legno da cui la nuova scienza ha conquistato il futuro. A pochi metri dal più bel Teatro Anatomico, dove nel ’500 i medici sezionavano i cadaveri per scoprire come siamo fatti davvero, al netto delle elucubrazioni dei dottori molieriani; dove l’anatomia diventa materia per l’arte. E le due culture si toccano e si ibridano. Non c’è medicina senza cultura umanistica Siamo ambiziosi: vogliamo farle toccare anche noi, nel solco della nostra piccola tradizione, convinti come siamo che non ci sia medicina senza cultura umanistica. Perché la medicina è sì una scienza debole, ma la sua forza – e il suo immenso fascino – sta nell’essere una scienza umana e sociale. Riguarda le persone, e porta con sé tutte le anime del mondo, tutto lo spirito delle società. I temi del festival Non faremmo bene il nostro mestiere se non mettessimo al centro del nostro Festival i due temi sociali che inquietano i nostri giorni. Da un lato la tenuta del Servizio sanitario nazionale, le scelte sciagurate del Governo Meloni di abbatterlo senza pietà nel nome dei profitti e delle privatizzazioni. E dall’altro il configurarsi di un mondo che genera infelicità, tra i giovani soprattutto. Un mondo fatto di violenza, precarietà, competizione, e non di fantasia, accoglienza e solidarietà. Ne parleremo. Senza però dimenticare che noi siamo Salute, e parliamo di terapie e scienza, ma vorremmo che nessuno perdesse di vista questo elemento costitutivo della medicina. Perciò Marco Paolini ha scritto uno spettacolo tutto per noi. Su cosa? Sorpresa: seguiteci e lo scoprirete. Perciò saranno con noi a Padova attori e artisti. Ad accompagnare il nostro racconto della medicina, quella che ci piace chiamare dei sani (che ci permette di invecchiare mantenendo al minimo le disabilità che gli anni si portano dietro), quella preventiva, come quella che cura, grazie alla ricerca scientifica, l’attività umana che ci salva la vita. Le nuove frontiere della ricerca A Padova porteremo nuove ricerche, nuovi farmaci, nuovi approcci terapeutici contro i tumori, le malattie autoimmuni e quelle cardiovascolari, contro il degradarsi dei muscoli e delle ossa, ma non solo. Perché non basta che la nostra vita sia lunga. Deve essere in salute. Prevenzione e nuova medicina È necessario immaginare una nuova medicina che sia prevenzione di tante malattie, grazie a stili di vita corretti, vaccinazioni, lotta all’inquinamento. La scienza ci indica chiaramente la causa di molte malattie; per non ammalarsi bisogna tenerle d’occhio e vivere bene. Anche se sappiamo che non sempre questo è possibile. Perciò la seconda mossa della medicina di lunga vita è la diagnosi precoce: sappiamo che molte patologie, se identificate nelle fasi iniziali si possono a volte sconfiggere, o comunque tenere a bada. E non parliamo solo del cancro, ma anche di malattie neurologiche, dell’occhio, delle ossa… Infine, è nella natura umana: ci ammaliamo. Ma ciò non significa lasciare che il male abbia la meglio né significa essere condannati a sofferenza e disabilità. Ecco, quindi, la terza mossa: le terapie migliori, quelle capaci di prolungare la vita, sì, ma anche di farci vivere con gioia e serenità gli anni della malattia. Gli ospiti Parleremo di tutto questo a Padova. Con i numeri 1 mondiali: centinaia di ospiti, premi Nobel, scienziati italiani e stranieri. Vorremmo che foste con noi. Argomenti medicina e ricerca sanità La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Gli spettacoli Marco Malvaldi “Il cervello trasparente” Giovedì 24 ottobre, Palazzo della Ragione alle 19:40 Condividi telmo pievani NOMADIC. Canto per la biodiversità Venerdì 25 ottobre, Teatro Verdi alle 21.00 Condividi marco paolini “I mitocondri e la polenta: da mia nonna a Lynn Margulis” Sabato 26 ottobre, Aula Magna dell'Università, Palazzo Bo alle 14.30 Condividi vittorio lingiardi “Corpo, umano” Sabato 26 ottobre, Aula Magna dell'Università, Palazzo Bo alle 19.30 Condividi Leggi anche Chi ha paura della chiarezza sulle farmacie? Liste di attesa per le visite troppo lunghe, nasce a Roma un ambulatorio sociale Dimagrire. Arriva la legge, ma non i soldi Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Menopausa, la terapia ormonale sostitutiva protegge anche dal prediabete",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/27/news/menopausa_terapia_ormonale_sostitutiva_diabete-423521120/",
            "Content": "La terapia ormonale sostitutiva per la menopausa come protezioe per orevenire il diabete. A sostenerlo una ricerca ricerca su 29mila donne della Drexel University College of Medicine di Philadelphia, presentata al congresso della Menopause Society di Chicago. “Dopo numerose revisioni e recenti studi è ora di fare chiarezza sul fatto che la terapia ormonale sostitutiva (TOS) è una risorsa preziosa, quando usata appropriatamente, per ridurre i sintomi della menopausa, con un’azione protettiva a lungo termine sulle malattie cardiache e metaboliche e sullo sviluppo di osteoporosi – spiega Gianluca Aimaretti, presidente della Società Italiana di Endocrinologia (SIE) e direttore del Dipartimento di Medicina Translazionale (DiMET) dell’Università del Piemonte Orientale – . Per molti anni, le donne e gli operatori sanitari hanno evitato la terapia ormonale per timore che potesse aumentare il rischio di tumore alla mammella, ma se assunta sotto controllo medico, personalizzata e costantemente monitorata, non bisogna averne paura. Tuttavia, in Italia, su oltre 10 milioni di donne in menopausa, appena il 4-5% ne fa uso”. L’insulino-resistenza Secondo l’analisi, la terapia ormonale è efficace nel ridurre il rischio di sviluppare l’insulino-resistenza, precursore del diabete, contrastando il calo dei livelli di estrogeni che si verifica quando una donna entra in menopausa. “Oggi le donne trascorrono in menopausa circa un terzo della loro esistenza e, tenuto conto che la loro aspettativa di vita è di circa 85 anni, mentre l’età media della menopausa è 52, il mancato trattamento con le tante soluzioni disponibili significa costringerle a trascorrere 30 anni o più con una qualità di vita non ottimale e un rischio elevato di malattie cardiache, metaboliche e ossee”, riflette Aimaretti. Menopausa, benefici e rischi della terapia ormonale Lo studio Nella nuova meta-analisi che ha coinvolto più di 29mila partecipanti con un’età compresa tra i 47 e i 75 anni, tra il 1998 e il 2024, è stato scoperto che la terapia ormonale ha ridotto significativamente la resistenza all’insulina nelle donne sane in postmenopausa senza malattie metaboliche, tra cui diabete, ipertensione e malattie cardiovascolari. Nello studio sono stati confrontati i dati di 15.350 donne che hanno ricevuto la terapia ormonale, a base sia di solo estrogeni che di estrogeni più progestinici, con quelli di 13.937 donne a cui è stato somministrato un placebo. La durata del trattamento variava da otto settimane a due anni. “Lo studio ha dimostrato che entrambi i tipi di terapia ormonale hanno ridotto significativamente la resistenza all’insulina nelle donne sane in postmenopausa, sebbene l’uso di soli estrogeni sia stato associato a una riduzione più evidente rispetto a una terapia ormonale combinata -spiega Aimaretti -. Questo potrebbe dipendere dal fatto che l’estrogeno ha la capacità di migliorare la sensibilità all’insulina nei muscoli e nel grasso, aiutando le cellule a rispondere meglio ad essa. Può anche ridurre il grasso viscerale, che è notoriamente associato alla resistenza all’insulina. Inoltre, l’estrogeno è un antinfiammatorio ed è in grado di abbassare i livelli di acidi grassi liberi circolanti, che determinano la disfunzione e la morte delle cellule beta pancreatiche deputate alla produzione dell’ormone”. Il nuovo studio quindi conferma che la terapia ormonale, oltre al trattamento dei sintomi della menopausa che possono minare significativamente la qualità della vita di una donna, può avere un ruolo chiave anche nella riduzione della resistenza all’insulina e, di conseguenza, di tutti i problemi di salute a essa associati. Vampate di calore notturne, l’ora della comparsa potrebbe indicare il rischio per il cuore in menopausa di Federico Mereta 23 Settembre 2024 I farmaci Nel frattempo la ricerca scientifica sta producendo nuove soluzioni terapeutiche per le donne che non possono assumere la terapia ormonale, come ad esempio le pazienti oncologiche. “Di recente l’Agenzia italiana del farmaco (AIFA) ha approvato Fezolinetant, terapia orale non ormonale, che agisce bloccando le neurochinine B, molecole che regolano la temperatura corporea a livello cerebrale e riducono il numero e l'intensità delle vampate di calore e delle sudorazioni notturne – spiega Linda Vignozzi, Ordinaria di Endocrinologia all’Università di Firenze -. Agisce in modo simile anche Elinzanetant, farmaco ancora sperimentale, che ha dimostrato un rapido miglioramento dei sintomi, con benefici evidenti entro la prima settimana di trattamento. È opportuno, però, precisare che si tratta di opzioni terapeutiche di trattamento della sola sintomatologia, che non hanno, dunque, effetti protettivi a lungo termine sulla salute della donna in generale”, aggiunge. “È evidente lo sforzo da parte soprattutto della comunità scientifica endocrinologica di aiutare le donne a vivere più serenamente la menopausa, una fase naturale della vita – conclude Aimaretti -. Le soluzioni terapeutiche disponibili oggi sono sicure ed efficaci ed è quindi importante parlarne con lo specialista per scegliere quella più appropriata per ciascuna donna”. Vampate in menopausa, arriva il farmaco che le tratta senza ormoni di Nicla Panciera 19 Settembre 2024 La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Ammalarsi di tumore o infettarsi a causa del Covid: una “firma” sulle cellule decide la lotteria della vita “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici Diabete di tipo 2 nei bambini: ogni due anni 9% di casi in più Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Ammalarsi di tumore o infettarsi a causa del Covid: una “firma” sulle cellule decide la lotteria della vita",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/04/news/ammalarsi_di_tumore_o_infettarsi_a_causa_del_covid_una_firma_sulle_cellule_decide_la_lotteria_della_vita-423534004/",
            "Content": "Su ogni cellula del nostro corpo è impressa un’impronta unica che le differenzia dalle cellule di altre persone. E questa stessa impronta, che ereditiamo da entrambi i genitori, e che per questo non può essere uguale né alla mamma né al papà, ha un ruolo determinante sulla nostra suscettibilità a sviluppare alcune malattie e sulla capacità di contrastarle. Ha un nome altisonante e complicato: glicoproteine del complesso maggiore di istocompatibilità o, più semplicemente, glicoproteine MHC. “Si tratta di un gruppo di molecole espresse sulla membrana delle cellule: hanno una struttura simile in tutte le cellule umane, ma presentano piccole differenze, che fungono da marcatori molecolari della nostra individualità biologica”, spiega Guido Forni, immunologo dell'Accademia Nazionale dei Lincei. La lotteria della vita In un recente studio pubblicato sulla rivista Science, che ha coinvolto quasi 5mila pazienti, gli scienziati della Stanford University, negli Usa, hanno scoperto che le glicoproteine MHC potrebbero essere potenti predittori del rischio di un tumore al seno che potrebbe svilupparsi decenni dopo e quanto potrebbe essere aggressivo o addirittura mortale. “Nascere, dunque, con alcuni tipi di glicoproteine MHC significa venire al mondo con un biglietto della lotteria della vita, solo che ancora non abbiamo capito come distinguere quelli vincenti da quelli che non lo sono - sottolinea Forni -. Alcune varianti, infatti, ci proteggono e ci rendono più forti contro alcuni tipi di tumore, ma le stesse possono, al contrario, renderci più vulnerabili ai virus e alle infezioni”. Mytho, scoperto il gene anti-età che aiuta a invecchiare in salute di redazione Salute 19 Giugno 2024 La risposta ai vaccini In uno studio condotto da vari gruppi di ricerca italiani, coordinati dall’Istituto Mario Negri, sono stati identificati i geni che influenzano la risposta dell’organismo indotta da due dosi del vaccino anti-Covid-19 di Pfizer-BioNTech, somministrate con un intervallo di 21 giorni a 1351 persone di età compresa tra i 19 e gli 84 anni. “I risultati mostrano che l’intensità della risposta anticorpale è principalmente modulata dai geni localizzati nel cromosoma 6 e che codificano le glicoproteine MHC - sottolinea Forni -. Ampliando analoghi studi precedenti, realizzati sia da un gruppo dell’Università di Torino sia da uno dell’Università di Oxford, questi risultati mettono in evidenza quanto le varianti delle glicoproteine MHC influenzino l’intensità della reazione immunitaria indotta da un vaccino anti-Covid-19. Sono informazioni importanti - continua il professore - che dimostrano che la produzione di anticorpi, pur coinvolgendo diverse popolazioni di cellule e un ampio numero di funzioni regolate da numerosi geni, è modulata dal tipo di molecole MHC che abbiamo ereditato”. Perché il Dna non basta: il ruolo dell'ambiente nel plasmare la nostra salute di Gabriele Beccaria 29 Maggio 2024 Questione di fortuna Anche in questo caso l’aver ricevuto dai genitori particolari varianti delle glicoproteine MHC può trasformarsi in un biglietto vincente nella lotteria della vita: è la capacità di generare una risposta immunitaria particolarmente intensa in seguito alla vaccinazione contro il virus Sars-CoV-2, offrendo così ad alcune persone “fortunate” una miglior protezione verso i rischi associati alla pandemia”. “Che ci siano persone fortunate non vuol dire, però, che gli altri, i ‘non fortunati’, che non hanno ereditato quelle particolari varianti delle proteine MHC, non rispondano al vaccino, come pretestuosamente sostenuto da alcune pubblicazioni no-vax commentando questi studi. “I dati epidemiologici dimostrano, infatti, che il vaccino anti-Covid-19 Pfizer-BioNTech è efficace nel proteggere la popolazione generale, sebbene il prevalere dei virus mutanti e il declino della memoria immunitaria impongano la necessità di richiami frequenti”, precisa Forni. Il risvolto della medaglia La fortuna certamente esiste e può giocare un ruolo biologico importante, ma non è tutto bianco o nero. “Nel complesso e dinamico caleidoscopio della vita, tratti genetici, che in alcune situazioni conferiscono un significativo vantaggio, in altre situazioni possono aumentare il rischio di malattia”, spiega Forni. Lo dimostra lo stesso studio della Stanford University: le varianti delle glicoproteine MHC che conferiscono protezione verso il tumore possono anche costituire la base per la selezione di rare, ma più aggressive, forme di cancro. “Tuttavia – conclude Forni - gli studi che descrivono come le varianti delle glicoproteine MHC possono cambiare significativamente la reazione immunitaria aprono la strada alla definizione dei meccanismi cellulari e molecolari coinvolti e allo studio di come intervenire per meglio modulare la reazione immunitaria che viene indotta a nostro vantaggio”. Argomenti genetica tumori longevità La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio La Zampa La trasformazione del cane Skagway: sembrava un lupo spelacchiato ora è un dolce quattrozampe che ama la vita di Aurora Iberti Moda e beauty Come dire di no senza sensi di colpa, valorizzare il proprio benessere e salvaguardare le relazioni interpersonali Leggi anche Scoperto il gene che fa vivere più a lungo Mytho, scoperto il gene anti-età che aiuta a invecchiare in salute Mieloma multiplo, arriva il sì dell’Aifa alla terapia mirata in seconda linea Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Eleonora Giorgi: “Il mio tumore peggiora, se me ne vado ho paura che mio nipote mi dimentichi”",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/03/news/eleonora_giorni_tumore_terapia_usa-14685899/",
            "Content": "Eleonora Giorgi con il secondogenito Paolo Ciavarro L’attrice Eleonora Giorgi, 71 anni, continua tenacemente e coraggiosamente la sua battaglia contro il tumore al pancreas che l’ha colpita e che è stato diagnosticato poco meno di un anno fa. La malattia è in fase di peggioramento come ha spiegato la stessa artista in una recente intervista televisiva nel programma “Verissimo” condotto da Silvia Toffanin. Ci sono parecchie metastasi e le speranze di una guarigione si fanno più deboli nonostante l’intervento chirurgico al quale la Giorgi si è sottoposta e il percorso di chemioterapia che sta seguendo da vari mesi. In una nuova dichiarazione pubblicata sulla rivista Di Più, c’è tutta la malinconia dell’attrice, celebre per i suoi ruoli in film come Borotalco con Carlo Verdone, o Mia moglie è una strega, o ancora Compagni di scuola. La donna si dice preoccupata soprattutto in relazione al suo nipotino Gabriele, figlio di Paolo avuto dall’attore Massimo Ciavarro con il quale convolò in seconde nozze dopo il matrimonio con il produttore Angelo Rizzoli dal quale ebbe il suo primogenito Andrea. «La cosa che adesso mi fa più paura – ha detto Eleonora Giorgi – è che il mio nipotino con il quale ho un rapporto bello e speciale e che mi ascolta tanto, prima o poi possa dimenticarmi con il tempo». L’attrice che recentemente ha scoperto con esami di accertamento, il progredire della malattia con varie metastasi diffuse, ha deciso di inviare campioni negli Stati Uniti dove stanno sperimentando nuove tecniche per aggredire il cancro al pancreas. «Mi metto in gioco e provo, anche se mi hanno detto che le possibilità di riuscita hanno una percentuale molto bassa, del 14 per cento». Durante la trasmissione televisiva Verissimo, la Giorgi ha parlato in termini molto oggettivi e realistici senza illusioni e con molta umanità: «Andrà tutto bene, ma se non dovesse andare bene saluto tutti – ha detto commossa – La vita è così, è un poker, ed è pazzesco. Ma mi sento inondata di bene e non ho rancori». L’artista ha anche spiegato di avere vissuto uno degli anni più belli della propria vita. Anche grazie al matrimonio del figlio Paolo con la compagna Clizia Incorvaia, i genitori del piccolo Gabriele dal quale nonna Eleonora non vorrebbe doversi staccare mai."
        },
        {
            "Title": "Diario di un ragazzo autistico: Federico: “Nel traffico impazzisco”",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/02/news/diario_ragazzo_autistico_traffico-423531292/",
            "Content": "Essere una persona ipersensibile a livello sensoriale, caratteristica molto comune tra noi autistici anche se con sfumature diverse, è una condizione molto vantaggiosa quando si è nella pace della natura, perché consente di cogliere in modo chiaro e forte sfumature percettive circa il mondo circostante e ciò che di riflesso accade nella propria mente e nel proprio corpo, dimensioni esperienziali che mi sembra siano precluse ai non autistici. La percezione sensoriale dei non autistici mi appare non solo meno intensa ma forse addirittura semplificata. Questa mia bella caratteristica vira però in problema quando l’esposizione sensoriale diviene eccessiva come ad esempio avviene nel traffico delle grandi città. Archivio – Diario di un ragazzo autistico Rumori che non sopporto Il mio primo problema nel traffico sono i rumori e particolarmente quelli di volume elevato o sui toni alti oppure improvvisi, ossia che accadono quando per me sono imprevisti e quindi non sono mentalmente preparato. Quando queste tre caratteristiche si manifestano insieme, l’effetto su di me è devastante come ad esempio nel caso delle sirene delle ambulanze o della polizia. In questi casi, perdo il controllo di me stesso e senza neanche volerlo mi ritrovo con le mani a tappare le orecchie e ad urlare. Il secondo stress sensoriale procuratomi dal traffico è visivo perché ci sono troppi veicoli e pedoni che si muovono in direzioni diverse e a velocità diverse, con moti tutti tra di loro indipendenti e questo per la mia mente è molto confondente. È come se la mia mente, così incline al dettaglio e così poco alla visione d’insieme, cercasse di seguire ogni singolo moto separatamente senza però riuscirci e rimanendo come imballata nello sforzo. Il traffico poi, e soprattutto in estate, è pieno di odori terribili che mi procurano stress olfattivo. Chiara e i pensieri 'caotici' di un'adolescente: \"Siamo tutti fragili\" di Federico De Rosa 14 Giugno 2024 Un attacco sensoriale acustico Devo poi dire che essere contemporaneamente sotto attacco sensoriale acustico, olfattivo e visivo è un mix devastante ed allora cerco rifugio nelle mie stereotipie, un mondo per me sicuro dove mai potrei perdere il controllo di me stesso. Non che mi dispiaccia essere ipersensoriale, è solo che dovrei abitare in riva a un lago, al mare o vicino al bosco e comunque un po’ fuori dai centri abitati. Ma questo, anche a chi non è autistico come me credo piacerebbe. Sono sempre più le persone che sognano la quiete che non è vuota ma ricca di stimoli da percepire e tutti meravigliosamente di bassa intensità. Diario di un ragazzo autistico: \"È tempo di cambiare il mondo e combattere lo stigma\" di Federico De Rosa 07 Giugno 2024 Argomenti diario di un ragazzo autistico autismo La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Autismo, i bambini nati durante Covid non sono più a rischio Chiara e i pensieri 'caotici' di un'adolescente: \"Siamo tutti fragili\" Diario di un ragazzo autistico: Federico: \"Quando faccio sport vivo tutto in modo più intenso\" Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Tim, la cordata Mef-Retelit offre 700 milioni per Sparkle",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/02/news/tim_la_cordata_mef-retelit_offre_700_milioni_per_sparkle-14683705/",
            "Content": "(ansa) Settecento milioni di euro per rilevare Sparkle da Tim. E’ la proposta inviata all’ex monopolista dal Mef con Retelit, controllata da Asterion Industrial Partners. La proposta in esclusiva di acquisto, soggetta alle usuali pratiche di mercato, è valida fino al 15 ottobre 2024. Tim ha spiegato che l’offerta «verrà sottoposta all’esame del consiglio di amministrazione della società al termine delle attività istruttorie propedeutiche alla valutazione dell’offerta». Dopo la cessione della rete completata lo scorso mese di luglio, la società ha ceduto la propria partecipazione in Inwit incassando 250 milioni di euro e adesso punta a cedere anche la società dei cavi sottomarini, la rete di tlc che gestisce i collegamenti internazionali. A inizio anno, l’amministratore delegato Pietro Labriola valutava Sparkle circa un miliardo di euro per poi rivedere la valorizzazione a 850 milioni di euro. Nel complesso l’obiettivo del manager era quello di incassare un miliardo tra Inwit e Sparkle – non rientrando più le due società nel core business. Incassati 250 milioni dal Ardian, il cda potrebbe accontentarsi dei 700 milioni del Mef."
        },
        {
            "Title": "Strage Borsellino, il gip: “Palazzo Chigi e Viminale responsabili civili del depistaggio”",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/03/news/borsellino_depistaggio_responsabili_civili-14686299/",
            "Content": "Il gip di Caltanissetta David Salvucci ha accolto la richiesta dei legali della famiglia Borsellino di considerare la Presidenza del Consiglio e il ministero dell'Interno responsabili civili nel processo che si aprirà contro i quattro poliziotti imputati di depistaggio per aver mentito al processo in cui si cercava la verità sul falso pentito Vincenzo Scarantino. In caso di condanna per i risarcimenti ne risponderanno Palazzo Chigi e il Viminale. Paolo Borsellino e il mistero dell'agenda rossa - Il documentario Solo i figli del giudice Paolo Borsellino, rappresentati dagli avvocati Vincenzo Greco e Fabio Trizzino, sono stati ammessi come parte civile. Rigettate tutte le altre richieste avanzate dai parenti delle vittime della strage di via D'Amelio e da Antonio Vullo l'unico superstite della strage. Rigettata anche quella di Salvatore Borsellino, fratello del giudice Paolo Borsellino. I figli di Borsellino citano la Presidenza del Consiglio e il Viminale come responsabili civili del depistaggio 11 Luglio 2024 L'udienza preliminare è stata rinviata a novembre per l'inizio della discussione da parte del pm Maurizio Bonaccorso. Sul banco degli imputati ci sono gli agenti Giuseppe Di Gangi, Vincenzo Maniscaldi, Angelo Tedesco e Maurizio Zerilli, gli stessi che fecero parte del pool investigativo \"Falcone Borsellino\" difesi dagli avvocati Giuseppe Panepinto, Giuseppe Seminara e Maria Giambra."
        },
        {
            "Title": "Treni, come chiedere rimborsi o indennizzo dopo il ritardo o cancellazione",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/02/news/treni_ritardo_rimborso_indennizzo-14682510/",
            "Content": "(agf) Prosegue il caos treni iniziato questa mattina presto a Roma. Alle ore 12.00, sul proprio sito Trenitalia comunica che «La circolazione è ora fortemente rallentata per un guasto alla linea tra Roma Termini e Roma Tiburtina. Prosegue l'intervento dei tecnici. I treni Alta Velocità, Intercity e Regionali possono essere instradati su percorsi alternativi e registrare un maggior tempo di percorrenza fino a 240 minuti o subire limitazioni di percorso e cancellazioni». Sono migliaia i cittadini coinvolti da questo evento. Cancellazioni e ritardi danno il diritto a risarcimenti. Dal 7 giugno 2023 è entrato in vigore il nuovo Regolamento (Ue) n. 782/2021 in tema di diritti dei passeggeri nel trasporto ferroviario. Secondo il nuovo regolamento: Guasto alla linea a Roma, per Alta Velocità e Intercity cancellazioni e ritardi fino a 160 minuti. Pd e Avs contro Salvini 02 Ottobre 2024 Informazioni e assistenza Il passeggero ha diritto di essere informato sulle variazioni al servizio di trasporto (cancellazioni, ritardi, ecc.) non appena queste informazioni siano disponibili. In particolari casi e in base all’entità del ritardo, nell’attesa di proseguire il proprio viaggio, il passeggero ha, inoltre, diritto a pasti e bevande, alla sistemazione in albergo (o altra tipologia) e al relativo servizio di trasferimento. Rimborso e itinerari alternativi Se è prevedibile, alla partenza o in caso di perdita di coincidenza o di soppressione, che il viaggio subisca un ritardo pari o superiore a 60 minuti, il passeggero ha diritto di scegliere fra le seguenti alternative: - proseguire per la destinazione finale con un itinerario alternativo a condizioni di trasporto simili; - posticipare il viaggio ad altra data; - rinunciare al viaggio e ottenere il rimborso integrale del biglietto. Se le opzioni disponibili per l’itinerario alternativo non sono comunicate al passeggero entro 100 minuti dall’ora di partenza prevista del servizio oggetto del ritardo o della soppressione o della coincidenza persa, il passeggero ha diritto di organizzare autonomamente un itinerario alternativo con altri fornitori di servizi di trasporto pubblico per ferrovia, con pullman o autobus. L’impresa ferroviaria rimborsa al passeggero i costi necessari, adeguati e ragionevoli sostenuti. Indennizzo In base all’entità del ritardo, pari o superiore a 60 minuti rispetto all’ora di arrivo nel luogo di destinazione indicato sul biglietto, il passeggero ha diritto di ricevere dall’impresa ferroviaria un indennizzo variabile dal 25% al 50% del prezzo del biglietto. Sulla Torino-Bardonecchia treni in ritardo o cancellati, studenti e lavoratori infuriati. “Problema tecnico” 02 Ottobre 2024 Come chiedere l’indennizzo Specificamente ai ritardi che superano i 59 minuti per le Freccie, Intercity e Intercity Notte, sul proprio sito Trenitalia spiega che si possono chiedere gli indennizzi in tre modi diversi: con un bonus per acquistare entro 12 mesi un nuovo biglietto; in contanti per pagamenti effettuati in contanti; mediante il riaccredito per pagamenti effettuati con carta di credito. Come si fa? Sempre sul sito, Trenitalia offre le indicazioni. Per i treni Frecce, Intercity e Intercity Notte, si può richiedere l’indennizzo “al termine del viaggio in autonomia ed entro 1 anno dalla data in cui si è verificato il ritardo o dalla scadenza dell’abbonamento (del pass o delle altre specifiche tessere), nelle seguenti modalità: tramite la funzione presente sul sito che si chiama “Richiedi Indennizzo” e che è disponibile per biglietti acquistati on line o su app; si può inoltre fare richiesta compilando l’apposito web form disponibile su questo sito; si può domandare all’agenzia di viaggio che ha emesso il biglietto; ma anche presso qualsiasi biglietteria; al Call Center, solo per i biglietti acquistati tramite il Call Center o sul sito e app."
        },
        {
            "Title": "Cino Ricci: “Luna Rossa può farcela e io ho cambiato idea su queste barche”",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/03/news/cino_ricci_luna_rossa_puo_farcela_e_io_mi_sono_pentito_su_queste_barche-14686341/",
            "Content": "Cino Ricci, 90 anni (F. Taccola) “Mi sono ricreduto. Queste barche mi piacciono. Mi sto divertendo a seguire la Louis Vuitton Cup”. Cino Ricci, lo skipper di Azzurra, cambia idea. Lui, che fin dall’inizio aveva guardato con sarcasmo agli AC75, i bolidi volanti dell’America’s Cup 2024; che li aveva definiti “imbarcazioni-rospo”, ora le bacia e li trasforma in “principesse” (o principi, a seconda). Ricci, folgorato, anzi pentito sulla strada per Damasco? “Penso che gli AC75 siano barche adatte per questa Coppa, che continua ad essere leggendaria, perché queste imbarcazioni la stanno rendendo tale. L’ho sempre detto che voglio essere stupito dall’America’s Cup e questo sta accadendo. La verità è che…” La verità? “E’ che tutto ciò che striscia sull’acqua e che è spinto dal vento è vela. E che per farlo andare, che sia un uomo oppure otto, ci vuole arte. La vela è arte. E come l’arte si è evoluta. Siamo partiti da un tronco e guardate dove siamo arrivati. Un salto nei secoldi alla stregua di quello della donna informe di tregua fino alla Pietà di Michelangelo. E non è finita qui. Non sappiamo che ci aspetta. Il progresso guarda avanti, non si volta indietro. Può arrivare la penicillina o la bomba atomica, lui non se ne cura. Nella vela probabilmente arriveremo a barche aeroplano, chissà”. Torniamo sulla terra. Ha visto le regate di ieri? “Certo che le ho viste”. Che giudizio si è fatto? “Che gli inglesi sono più compatti di noi. E che avevano una barca migliore, con una VMG (Velocity Made Good; una barca a vela che risale il vento di bolina allungherà la sua strada e la VMG indica la vera velocità di avvicinamento a quel punto) migliore di quella di Luna Rossa. Non c’entra la velocità assoluta. Loro avevano due o tre gradi in più di prua, avevano un angolo più stretto verso il vento. Si spiega così certi loro recuperi di bolina”. Si parla del fiocco troppo piccolo issato da Luna Rossa nella prima regata di ieri. Può essere alla base della sconfitta? “Mah, non ne sono così convinto. Spesso non c’entra la superficie esposta al vento, quanto il taglio di una vela, come è fatta”. E allora perché hanno vinto gli inglesi. Sono stati più bravi degli italiani? “Sono tutti bravi i velisti in campo, stessa qualità. C’entra l’insieme dell’equipaggio e della barca”. Guardiamo a domani, venerdì 4, il giorno della verità per Luna Rossa. Serve vincere tre regate all’Italia per conquistare la Louis Vuitton Cup, a Ineos ne basta una. Possibile? “Difficile, ma può succedere. Dipende dalle condizioni meteomarine e da come rispetto a queste ultime l’equipaggio condurrà la barca. Se lo farà come ha fatto nella seconda regata di martedì… Hanno fatto una partenza perfetta e poi una conduzione fenomenale. Erano molto veloci, molto stabili”. Conta il vento che ci sarà, anche… “Conta il vento giusto, certo. Io non so quale sia quello per Luna Rossa, penso tra i 10 e i 12 nodi. E poi…” E poi? “Non bisogna fare errori. Non è il vento forte che ti uccide, ma se viri sull’onda”: Che direbbe lei ai suoi uomini se fosse lo skipper di Luna Rossa? “Non è ancora finita”, come ha detto Max Sirena? “Sicuro. Non è ancora finita. E perché così sia dobbiamo vincere assolutamente la prima regata del giorno. Certo, dovere non è potere, come diceva mio nonno. Ma bisogna provarci”."
        },
        {
            "Title": "Retina e nervo ottico: quali esami fare per controllare che siano in buona salute",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/02/news/retina_nervo_ottico_quali_esami_fare_per_controllare_che_siano_in_salute-423531143/",
            "Content": "Avete mai sentito parlare di sofferenza delle cellule retiniche? Si riferisce ad una condizione in cui le cellule della retina, il tessuto sensibile alla luce situato nella parte posteriore dell'occhio, subiscono danni o stress. Queste cellule, tra cui i fotorecettori (coni e bastoncelli), sono essenziali per la visione poiché convertono la luce in segnali elettrici che vengono inviati al cervello. Quando queste cellule soffrono, possono manifestarsi vari problemi visivi, dalla riduzione della nitidezza alla perdita parziale o totale della vista. E proprio su questo tema è arrivata in redazione la richiesta di un lettore a cui risponde Massimo Nicolò, responsabile del Centro Retina Medica, Maculopatie e Uveiti dell’Ospedale Policlinico San Martino Irccs di Genova. Miopia elevata: cosa si può fare per ridurre il rischio di distacco di retina? a cura di Irma D'Aria 02 Settembre 2024 Domanda. Mi hanno diagnosticato una sofferenza delle cellule retiniche, con una miopia all'occhio destro di 1,25 diottrie. Purtroppo, anche con correzione non riconosco le persone a 8 metri di distanza. Inoltre, l'occhio sinistro è pigro e con correzione vedo 4/decimi: c'è qualche cura che può migliorare la situazione che ho descritto? Atrofia geografica, che cos’è la maculopatia che spegne la vista di Irma D'Aria 10 Settembre 2024 Mandate le vostre domande a salute@gedi.it Risposta. La retina è un sottile tessuto che riveste la superficie interna dell’occhio. È costituita da una alternanza di strati che contengono cellule di origine nervosa e strati che contengono le loro fibre di connessione. Ci sono diversi tipi di cellule retiniche, ognuna con una funzione precisa. Le più conosciute e probabilmente importanti sono i fotorecettori, cellule altamente specializzate in grado di trasformare la luce che entra dentro l’occhio in un impulso elettrico che viene poi veicolato tramite il nervo ottico al nostro cervello che lo elabora in una immagine. Nell’ambito della retina esiste una zona denominata “macula” che costituisce la parte più centrale e nobile della retina. La macula è costituita da particolari tipi di fotorecettori che consentono la visione ad alta definizione. Grazie alla macula possiamo riconoscere i colori, leggere, scrivere e avere un’alta definizione dei dettagli degli oggetti e del mondo che ci circonda. Nel caso del nostro lettore, quindi è probabile che per “sofferenza delle cellule retiniche” si intenda una sofferenza della parte centrale della retina quindi della macula e quindi una qualche forma di maculopatia. Chiaramente da queste poche informazioni non è possibile dire molto di più. In ogni caso mi sento di raccomandare al lettore di eseguire qualche accertamento strumentale, che probabilmente avrà già fatto. Particolarmente utile è l’esame Oct, ormai diventato insostituibile nella diagnostica delle malattie della macula. E’ un esame altamente informativo e assolutamente non invasivo. Così come non invasivo è l’esame del campo visivo anche questo molto utile invece per comprendere eventuali malfunzionamenti del nervo ottico. Argomenti l'oculista risponde occhi retina Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Miopia elevata: cosa si può fare per ridurre il rischio di distacco di retina? Miopia bambini: bisogna portare gli occhiali quando si studia? Atrofia geografica, che cos’è la maculopatia che spegne la vista Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Bebe Vio: “Lo sport è eccezionale per curare la salute mentale\"",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/01/news/bebe_vio_sport_salute_mentale_premio_de_sanctis-423528938/",
            "Content": "\"Sono una grande fan della mente, anche perché il corpo non mi ha seguito tantissimo\". Bebe Vio Grandis inizia con la consueta ironia che la contraddistingue il discorso di accettazione del \"Premio De Sanctis per la salute sociale\", giunto alla quarta edizione, che mira a individuare azioni e buone pratiche volte a migliorare la qualità della vita e la convivenza sociale e quest'anno dedicato sul tema della salute mentale. \"Lo sport è uno strumento eccezionale per la cura della salute della mente e del corpo, in grado di portare benefici sia all'individuo che alla società intera\", ha continuato durante la premiazione, tenutasi presso la sede del Consiglio di Stato a Palazzo Spada. Suicidio: nel bienno 2020-2021 oltre settemila casi in Italia tra gli adulti di redazione Salute 10 Settembre 2024 Sport e ragazzi \"Attraverso l'attività sportiva abbiamo modo di vedere con i nostri occhi come la passione e la forza di volontà siano in grado di spingerci oltre i nostri limiti e di farci ripartire anche in mezzo alle difficoltà che la vita ci mette di fronte\", ha spiegato la schermitrice, vincitrice del premio nella categoria \"Resilienza: la forza della mente\". Un riconoscimento \"che premia l'impegno e il lavoro di tutti coloro che credono e sostengono il nostro progetto\", ha affermato Vio Grandis, ideatrice di Bebe Vio Academy, programma volto alla promozione dello sport paralimpico e dell'integrazione. \"Ogni anno un gruppo di bambini con e senza disabilità fisica fa sport insieme, in 6 discipline diverse. Non serve spiegargli come fare integrazione: lanci un pallone e trovano un modo. La mentalità del bambini\", ha concluso, \"fa capire che a loro basta stare insieme, imparare qualcosa l'uno con l'altro\". Ci accorgiamo della fragilità dei ragazzi solo nei casi di cronaca nera David Lazzari 24 Settembre 2024 Il premio a Don Ciotti Fra i premiati anche Don Luigi Ciotti che ha ottenuto un riconoscimento per la salute sociale, nella categoria \"problematiche psichiatriche relative alla marginalità sociale nell'età adulta\". Un premio riconosciuto al Gruppo Abele \"per la sua decennale opera di azione diretta, informazione, coinvolgimento politico e sociale\". Percorso lungo 60 anni che ha saputo, spesso sopperendo alle mancanze delle istituzioni, portare aiuto concreto e speranza in contesti difficili: dalla povertà all'emarginazione sociale alle dipendenze da sostanze alle difficoltà di anziani e bambini. E poi l'impegno sul disagio mentale, sull'Aids, sulle vittime di prostituzione, sulle persone transgender. \"Questa società si occupa dei giovani, ma non se ne occupa quanto dovrebbe”, ha detto Don Luigi Ciotti accolgono la consegna del Premio De Sanctis per la salute sociale presso la sede del Consiglio di Stato di \"Io rappresento un noi. Tutto ciò che è stato fatto in questi anni si deve al contributo della passione e dell'intelligenza di tante persone\", ha affermato don Ciotti. \"Il sociale è carne, vita, ossigeno delle persone e luogo dove le nostre vite respirano. Le persone devono trovare punti di riferimento veri. L'accoglienza è la vita che accoglie la vita\".Questo riconoscimento, ha sottolineato, \"va a tutte le persone che con me sono impegnate in questi progetti. Ci sono momenti della vita in cui tacere diventa una colpa e parlare diventa una responsabilità civile, un imperativo etico. Diventa importante il coraggio della parola, perché possano cambiare le cose. Tante cose nel nostro Paese sono belle, importanti, positive, ma tante non lo sono. Questa - ha concluso - è una società che si occupa dei giovani ma non se ne preoccupa quanto dovrebbe\". La premiazione All'evento, promosso dalla Fondazione De Sanctis, oltre a Bebe Vio Grandis e a Don Luigi Ciotti, sono stati premiati, con nove riconoscimenti per un totale di sette categorie, anche i professori Federico Tonioni, Giuseppe Lavenia, Stefano Vicari, Roberto Baiocco, la giornalista Fiorenza Sarzanini, oltre al podcast \"Psicologia d'aiuto\" di Paola Carruba e al Teatro Patologico di Dario D'ambrosi. Presenti il presidente del Consiglio di Stato Luigi Maruotti, del presidente del Premio De Sanctis, Gianni Letta, il presidente della Fondazione De Sanctis, Francesco De Sanctis e il ministro per lo Sport e i Giovani, Andrea Abodi. A 8 anni i primi segnali di anoressia, l’allarme dei pediatri di Elena Bozzola 24 Settembre 2024 La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Ammalarsi di tumore o infettarsi a causa del Covid: una “firma” sulle cellule decide la lotteria della vita “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici Diabete di tipo 2 nei bambini: ogni due anni 9% di casi in più Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Prostata, rene, vescica, testicolo: il team multidisciplinare fa la differenza per 1 tumore su 3",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/oncoline/2024/10/03/news/prostata-rene-vescica-testicolo-team-multidisciplinare-siuro-congresso-423533574/",
            "Content": "Ogni anno si registrano 41 mila casi di tumore della prostata, 29 mila della vescica, 12 mila del rene, 2.400 dal testicolo e 500 al pene, per un totale di quasi 85 mila diagnosi di tumori uro-genitali. E di questi, ben 28 mila potrebbero essere curati meglio. E cio da parte di un gruppo multidisciplinare invece che di un singolo specialista, come troppo spesso accade. Perché la presa in carico da parte di una “squadra” di specialisti cambia il percorso di cura in un paziente su tre. È questo il messaggio che arriva dagli oltre 500 esperti della Società Italiana di Urologia Oncologica (Siuro), riuniti per tre giorni a Bologna per il XXXIV Congresso Nazionale. “Per anni la gestione delle fasi precoci della patologia è stata patrimonio quasi esclusivo dello specialista d’apparato - sottolinea Sergio Bracarda, Presidente Nazionale Siuro - Il nuovo approccio, invece, prevede fin dall’inizio il coinvolgimento di diversi professionisti che, insieme, possono valutare altre strade rispetto al solo intervento, valutando di concerto sia la possibilità di guarigione sia i possibili effetti collaterali legati alle scelte possibili”. I team devono coinvolgere specialisti di diverse discipline come anatomopatologi, medici nucleari, radiologi, geriatri e farmacologi, oltre agli urologi, oncologi medici e radioterapisti. Tumori genito-urinari, in Italia vivono oltre 1 milione di pazienti 04 Febbraio 2024 Quando attendere è meglio che intervenire Che la multidisciplinarietà si debba sempre più spostare nelle fasi precoci delle neoplasie prostatiche, vescicali, testicolari e renali lo dimostrano ormai molte evidenze scientifiche. Pensiamo, per esempio, al tumore della prostata, dove il 40% dei casi è caratterizzato da una aggressività bassa o del tutto assente. Come agire? “Per questi pazienti si possono proporre protocolli di sorveglianza attiva o di vigile attesa in alternativa a chirurgia o radioterapia - risponde Giario Conti, segretario e tesoriere Siuro - In altre parole possiamo limitarci a un accurato monitoraggio di una neoplasia che risulta localizzata e ai primissimi stadi. Si evitano così trattamenti invasivi che possono essere inutili, e a volte addirittura controproducenti per il benessere psico-fisico del paziente”. Una ‘squadra’ di specialisti per i pazienti con tumori urologici di Irma D'Aria 09 Febbraio 2021 Per molte forme di tumore la chirurgia radicale e la radioterapia sono cure salvavita e indispensabili, ma nei casi meno gravi non determinano benefici sostanziali a fronte di possibili effetti collaterali non trascurabili, come incontinenza o impotenza, due delle controindicazioni più temute. “La sorveglianza attiva è un’opzione di trattamento che può essere applicata anche ad altre patologie uro-oncologiche - aggiunge Alberto Lapini, Past President Siuro - Viene infatti valutata anche nel carcinoma renale e in quello del testicolo. E deve essere compito del team multidisciplinare uro-oncologico identificare i pazienti che possono accedere a questi particolari monitoraggi di malattia”. Le terapie devono essere combinate in modo preciso Quando, invece, è necessario intervenire, oggi ci sono molte diverse cure che possono o devono essere integrate, o eseguite in sequenze precise affinché si possa aumentare la sopravvivenza e migliorare la qualità di vita. “La combinazione dei trattamenti comporta spesso un incremento in termini di sopravvivenza e guarigione: con la gestione del team uro-oncologico nel 25% dei casi viene raccomandato un trattamento multimodale - precisa Rolando Maria D’Angelillo, Vicepresidente Siuro - La radioterapia, per esempio, viene di solito utilizzata da sola o in combinazione con altre terapie in un paziente su quattro colpito da cancro della prostata”. La partecipazione attiva del paziente conta C’è un altro risvolto positivo, e non meno importante, della gestione collegiale: che favorisce la partecipazione del paziente e dei suoi caregiver alle decisioni sul percorso di cura. Ma è garantita ovunque in Italia? Non sempre, sebbene sia prevista in quasi tutti i Percorsi Diagnostico Terapeutici Assistenziali (PDTA), risponde Bracarda, che conclude: “La nostra Società Scientifica da 34 anni promuove in tutta Italia la cultura della multidisciplinarietà nel trattamento delle patologie uro-oncologiche. È un approccio ormai divenuto indispensabile, soprattutto considerando la grande evoluzione dei trattamenti registrata negli ultimi anni”. Argomenti urologia La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Tumore della vescica, l’immunoterapia prima e dopo la chirurgia aumenta la sopravvivenza In Italia i pazienti colpiti da tumore aspettano 14 mesi per i farmaci innovativi Tumore della vescica, le mutazioni che rendono la chemio più efficace Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Luna Rossa il giorno della verità, Sirena: “Non è cambiato nulla, in acqua per vincere”",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/04/news/luna_rossa_il_giorno_della_verita_sirena_non_e_cambiato_nulla_in_acqua_per_vincere-14687526/",
            "Content": "Max Sirena, skipper e team director di Luna Rossa (LR/Brolenghi) Oggi è il giorno della verità per Luna Rossa. Oggi è il giorno che si gioca tutto. La Louis Vuitton Cup è lì, che brilla. Gli inglesi di Ineos Britannia vogliono metterle le mani sopra, sono confidenti dopo le due ultime vittorie, che li hanno portati sul 6-4. Sognano di riportare la “vecchia brocca” in patria, dove tutto è nato nel 1851, ma intanto vogliono il trofeo d’argento della maison parigina. E lo vuole anche Luna Rossa, più di mai. Le regate iniziano alle 14,10 e solo la mancanza di vento può sparigliare i piani di guerra. Per capire come stanno le cose in casa italiana, siamo andati alla base con il tricolore, a Barceloneta. E abbiamo incontrato Max Sirena, lo skipper e team director. L’uomo, un romagnolo sanguigno, ma reso quadrato dalla vita, sulle prime s’è mostrato ruvido. Infastidito dalle critiche post-sconfitta doppia. Poi, durante la conversazione - collettiva -, si è addolcito. L’impressione è che avesse voglia di parlare, forse anche di mollare un po’ il fiato. Ha sulle spalle un team di ben oltre cento persone e il peso - che è anche un’inebriante malìa - del sogno di vincere la Coppa. E ha due regate da rimontare, per tornare in gioco. Pareggiare e poi puntare l’all in. Luna Rossa (R. Pinto/AC) “Non è cambiato nulla” Partiamo da qui, Serena. Come si scende in acqua oggi? “Come sempre, non è cambiato nulla. Non dobbiamo fare niente di straordinario, se non regatare al nostro livello. Se lo facciamo, vinciamo come abbiamo fatto fino all’altro ieri. Abbiamo vinto una regata con la barca attaccata con lo scotch, quindi possiamo farlo con la barca a posto. Ne abbiamo perse due, è vero, ma come le abbiamo perse possiamo vincerne altrettante”. Gli inglesi? “Sono un team fortissimo, che ha un budget monstre, che ha una squadra che ha una marea di gente, che ha l’industria e la tecnologia britannica dietro le spalle. E che vuole ottenere lo stesso nostro obiettivo”. E che all’inizio dei giochi sembrava spacciato. Poi, è cresciuto a livello esponenziale. Stupito? “Nemmeno per sogno. Sapevamo quando siamo arrivati che erano quelli probabilmente più indietro. Ed era normale che prima o poi sarebbero arrivati a questo livello. Era solo una questione di tempo. Non dimentichiamoci poi che sono arrivati anche in finale la scorsa edizione con ni e anche questo conta. Detto questo, non ci sentiamo inferiori o superiori. Però nello sport con due concorrenti uno vince e l’altro perde. C’è poco da fare. Questo è lo sport, ed è anche il suo bello. Solo che quando noi perdiamo…”. Quando perdete? “Piovono critiche, subito. Il giorno che vinci sei un eroe, ma se l’indomani perdi sei una nullità. E questo non lo capisco e non mi piace”. Max Sirena con Jimmy Spithill, l'uomo della rimonta dell'8-9 nel 2013 con Oracle (R. Pinto/AC) “Più rispetto per il nostro lavoro” Si spieghi. “Vorrei che ci fosse un po’ più rispetto per il nostro lavoro. Dietro le regate di oggi ci sono tre anni e mezzo di vita, di impegno, di dedizione. Siamo dei privilegiati, intendiamoci. Facciamo il lavoro che ci piace e ci pagano pure. Però, ci facciamo il mazzo 24 ore su 24. Questo dovrebbe essere rispettato. Perché noi, che vinciamo o perdiamo, siamo sempre le stesse persone”. Be’, si analizza, si discute la gara. “E’ importante come lo si fa. Se perdiamo, è giusto che i media, la gente ce lo dica. Ma vorrei che si tenesse anche conto che noi diamo tutta la nostra vita, dedichiamo anima e cuore a questo lavoro. Vorrei che si considerasse una regata persa non come un fallimento. Perché nella vita si perde il 90% delle volte… Non lo dico nemmeno per me, poi. Io ho le spalle larghe e non ho grossi problemi. Ma mi dispiace per quelle persone che magari non sono così forti. Non siamo tutti uguali nella vita, no? E se io vengo da te e ti critico H24, ti garantisco che piano piano ti avvilisci. Ci sono tanti giovani che ci seguono, che aspirano a venire in Luna Rossa. Solo nel programma Youth ne abbiamo passati in rassegna 400. Non dobbiamo scoraggiarli, allontanarli. Sennò vanno a giocare ai videogame anziché fare sport”. Il discoreso motivazionale dopo le due sconfitte (LR/Instagram) Il serrate i ranghi Messaggio ricevuto. Oggi, sarà una giornata campale… “Se il vento ce lo consentirà. Ne danno poco. Spero proprio che non ci facciano regatare con le barche dislocanti e non volanti…”. Eh, non potete mettervi d’accordo con gli inglesi, se ci fosse vento minimo, e rimandare? “Non è possibile. Non decidiamo noi team, ma chi dirige lo show”. Va bene, comunque, prima di immergerci nella tenzone, le sottoponiamo alcuni momenti iconici di questi ultimi giorni. Il più recente, il suo discorso motivazionale al team dopo le due sconfitte da Ineos. Ci dicono che abbia spaccato sui social, con oltre un milione di visualizzazioni. “Io non volevo nemmeno che si postasse, in verità…”. Ma perché, scusi? Ha colpito molte persone, anche fuori dall’ambito della vela. Guardi che l’Italia vi segue. “Lo so, lo so. Lo sentiamo tantissimo questo affetto. Lo vediamo: qui ci sono tanti italiani e li vediamo tutti i giorni. Lo sentiamo lo apprezziamo tanto. E mi, ci dispiace non rendere felice queste persone. Abbiamo una responsabilità anche verso di loro, perché comunque stiamo dando delle emozioni e delle gioie a tante persone. E noi vogliamo continuare a farlo”. Dicevamo del suo discorso. “Lo dovevo fare. Lo dovevo ai membri del team. Per una questione di rispetto”. Alla fine c’è stato un applauso liberatorio. “Ma perché siamo un team. Noi viviamo H24 qui dentro alla base. E le emozioni che si vivono qui dentro sono molto forti. Una sconfitta per noi è qualcosa di più. C’è molta tensione, c'è molta aspettativa, perché comunque ci chiamiamo Luna Rossa. Non siamo nemmeno un team nuovo e questo è un ulteriore carico”. Max Sirena che ripara la barca col nastro adesivo (LR) Ad un certo punto del discorso si è voltato e ha fatto riferimento a Jimmy Spithill, che era stato al timone di Oracle nella famosa rimonta dell’8-9. “Abbiamo l’uomo migliore per uscirne fuori…”, ha detto. “In realtà, mi sono rivolto al gruppo in generale. I precedenti non mancano. Siamo stati sotto 3-4 nel 2000 e poi abbiamo vinto. Siamo stati sotto in altre occasioni Lo sport è così. E dico: noi oggi non siamo morti. E quindi cercheremo di dare il massimo come facciamo tutte le volte che andiamo in mare. Cercando di fare un errore in meno dell’avversario, sapendo di essere in una finale della Louis Vuitton Cup dal livello altissimo”. “C’è bisogno dello sforzo di tutti”, ha detto ancora. Tutti convinti. “Per forza. Non voglio sentire dire da nessuno che noi andiamo in mare senza la convinzione di vincere, perché allora costui sarebbe nel posto sbagliato. Poi, l’avversario vuole vincere contro di noi, questo è normale. Ma noi non scendiamo in acqua con l’idea già di perdere. Come abbiamo perso due regate possiamo vincere altrettante, lo ripeto. Mentre se perderemo, starà a noi tirare le somme. Perché sicuramente significherà che avremmo dovuto fare qualcosa di meglio… E io mi assumerò le mie responsabilità. Però, questo è lo sport, ragazzi. Fa parte del gioco. E noi siamo umani, non infallibili. Nonostante che per condurre queste barche, le avete viste, ci vogliono dei fenomeni”. Detto questo, il suo discorso ha smosso qualcosa… “Certo che ha smosso. In alcune scuole hanno anche interrotto le lezioni per seguirci. Io ci penso a questo, abbiamo anche una responsabilità sotto questo punto di vista”. Il dock out di Luna Rossa (R. Pinto/AC) Altro momento iconico dopo la regata persa per la “nasata” in acqua. lei è salito a bordo e si è messo ad attaccare con il super-nastro (Cuban Fiber, che dice Serena era l’ultimo rotolo e non esiste più, perché l’azienda ha chiuso i battenti) il portellone divelto. Il capo che si sporca le mani è piaciuta come immagine. “Non è nulla di straordinario per me. Io vengo... Ho avuto la fortuna nella mia carriera di passare dalla prua alla poppa (dove si comanda la barca, ndr). Quindi è un gesto naturale. Non ci ho neanche dovuto pensare su più di tanto. Chi mi conosce sa come sono”. A proposito di errori. Cosa è stato sbagliato per arrivare a quelle due sconfitte? “Non è che se i ragazzi perdono è sempre perché hanno sbagliato. Può succedere anche che gli avversari siano stati semplicemente più bravi di noi”. Max Sirena ci lascia. Più tardi ci sarà il dock out. Tifo indiavolato. Bandiere. Musica. Ogni velista ha scelto un suo pezzo da sparare a tutto volume. Lo skipper, noto rockettaro, dice che lui non ha scelto il suo. “Ma intanto sanno che musica mi piace”. E’ arrivata anche la moglie Tatiana dall’Italia. Porta bene?, gli chiediamo. “Io non sono superstizioso. Lei moltissimo”."
        },
        {
            "Title": "In caso di ferite, quando è necessario fare la vaccinazione antitetanica?",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/vaccini/2024/09/27/news/ferite_quando_e_necessario_fare_la_vaccinazione_antitetanica-423521164/",
            "Content": "Mio figlio ha avuto un incidente in scooter ad agosto e si è procurato una grande sbucciatura del ginocchio e del polpaccio. L’ultimo vaccino contro il tetano è stato effettuato 3 anni e mezzo fa. Possiamo stare tranquilli riguardo alla copertura vaccinale, dato che non sono ancora intercorsi 10 anni dall’ultimo vaccino, o sarebbe opportuno effettuare per sicurezza un richiamo o somministrazione immunoglobuline? Gentile lettore, per quanto riguarda la vaccinazione antitetanica, secondo le raccomandazioni contenute nel Piano Nazionale di Prevenzione Vaccinale (PNPV) a tutti gli individui viene raccomandato un ciclo primario di 4 dosi alla nascita. In seguito, a partire dai 12 anni di età è indicato un richiamo vaccinale ogni 10 anni. Antitetanica: test anticorpale, ciclo completo o richiamo? 22 Maggio 2024 Nello specifico caso, se suo figlio ha effettuato un ciclo primario alla nascita e la sua ultima vaccinazione di richiamo risale a tre anni e mezzo fa (secondo quanto da lei riferito), seguendo le raccomandazioni attuali non è prevista la somministrazione di un'ulteriore dose di vaccino antitetanico né di immunoglobuline. Le raccomandazioni in merito alla somministrazione di un richiamo vaccinale o di immunoglobuline antitetaniche sono contenute nella circolare numero 0020024-03/07/2018-DGPRE-DGPRE-P, e sono consultabili online al seguente link. Loading… *Giancarlo Icardi è Coordinatore del Comitato Scientifico della Società Italiana d’Igiene (SItI). Argomenti vaccini vaccini - l'esperto risponde La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Recidive di Herpes zoster, si può fare un richiamo del vaccino? Dengue: se si ritarda la seconda dose, il vaccino è comunque efficace? Per chi sono indicati i vaccini contro il virus respiratorio sinciziale? Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Giornate Fai d'autunno 2024, porte aperte a 700 luoghi: ecco quali",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/03/news/giornate_fai_autunno_2024_luoghi-14686519/",
            "Content": "Sono una sorta di mappa artistica dell'Italia più bella, ma anche un formidabile esempio di geografia sentimentale che raccoglie attorno a un monumento, a un paesaggio, a un edificio la nostra emozione e la nostra commozione: le Giornate Fai d'Autunno che tornano il 12 e il 13 ottobre con la loro tredicesima edizione, anche quest'anno sollecitano la meraviglia aprendo al pubblico, in 360 città dal Nord al Sud della Penisola, 700 beni poco conosciuti, solitamente inaccessibili o mai aperti. L'iniziativa, presentata proprio in uno di questi luoghi - l'American Academy di Roma fondata nel 1894 e custode, tra l'altro, d'una preziosa biblioteca - è l'evento clou di un ottobre che il Fondo per l'Ambiente Italiano dedica al patrimonio di storia, arte e natura del nostro Paese per sollecitare la partecipazione attiva dei cittadini nell'opera di salvaguardia delle proprie radici . E lo fa, forte dei numeri che, nelle parole del presidente, Marco Magnifico, disegnano i primi 49 anni di vita dell'istituzione culturale: «72 beni acquisiti per un totale di 85 mila metri quadrati e territori paesaggisticamente significativi estesi per 8,6 milioni di metri quadrati salvati dall'abbandono». Le Giornate d'Autunno propongono una gigantesca e rutilante carrellata resa possibile dalla disponibilità di migliaia di volontari Fai impegnati nel raccontare il Bello - declinato nelle sue accezioni artistiche, naturalistiche , di curiosità e originalità - presente in ogni angolo d'Italia. E, così, accanto a palazzi storici, ville, chiese e castelli, si affacciano sulla scena anche laboratori artigiani, esempi di archeologia industriale, siti produttivi, antichi borghi e aree naturalistiche. L'Oratorio di San Francesco (Perugia) Tra i fotogrammi di questo percorso, ecco, per esempio, a Roma, Palazzo Sciarra con i suoi preziosi ambienti: dalla biblioteca del Cardinale, opera di Luigi Vanvitelli al Gabinetto degli Specchi sfavillante di chinoiseries. Ma anche, sempre nella capitale, il piccolo cortile nascosto dietro la monumentale Fontana dell'Acqua Paola dal quale è possibile ammirare uno degli scorci più belli e suggestivi della città. Napoli propone allo stupore dei visitatori, per la prima volta, lo spazio ipogeo di Piazza del Plebiscito, sei metri sotto la Basilica di San Francesco da Paola mentre Torino schiude le porte della Maestosa Villa d'Agliè, rimasta quasi immutata da inizio Seicento, con i suoi meravigliosi soffitti a cassettoni , sale con carta da parati cinese e il maestoso parco di ippocastani e tigli. Sempre nel capoluogo piemontese, situata sulla sommità di Levante della collina, un'altra dimora svela il suo splendore, frutto anche di recenti restauri: Villa Rey, costruita nel XVII secolo. Villa Rey (Torino) Ancora Grande Bellezza: a Bologna apre Palazzo Grassi, sede del Circolo Ufficiali e tra le poche testimonianze medievali supersiti della città; a Perugia, l'Oratorio San Francesco dei Nobili con il complesso pittorico di Giovanni Antonio Scaramuccia; a Valmontone, visite guidate al Palazzo Doria Pamphilj, straordinario esempio di architettura seicentesca. Accanto a questi edifici, ecco quelli dove hanno abitato celebri o illustri personaggi. L'affascinante Colombaia di Ischia, che fu luogo d'ispirazione per Luchino Visconti, mostrerà le sue coloratissime vetrate e una raccolta di costumi utilizzati sui set del regista. E ancora: Villa Schifanoia sulla collina di Fiesole, oggi sede dell'Istituto Universitario Europeo: qui visse per un certo periodo Dumas padre, l'autore dei Quattro Moschettieri, che, racconta Daniela Bruno del Fai, «lavorò sulla stessa scrivania utilizzata 490 anni prima dal Boccaccio, per scrivere il suo Deccameron». Banca d'Italia (Bari) A Biandrate (Novara) , con ingresso riservato ai soli iscritti alla Fondazione diventa pubblico per due giorni «Il Giardino segreto di Sebastiano Vassalli» con la biblioteca esterna dello scrittore e le opere d'arte che circondano la casa in cui presero forma «La Chimera» e molti altri libri. Tra queste «abitazioni», ce n'è una che coniuga storia e misticismo: a Camerino i frati del convento di Renacavata racconteranno ai visitatori le fasi della vita monastica mostrando il cuore di un complesso rimasto immutato da cinque secoli. Tante le proposte tra storia e curiosità: Un esempio, l'Istituto Chimico Farmaceutico Militare di Firenze , trasferito nel capoluogo toscano nel 1853 e noto per l'elisir di China brevettato contro la malaria. Oggi vi si pr0ducono medicinali considerati carenti dall'Oms e spesso trascurati dalle case farmaceutiche perché poco remunerativi. A Grottole (Matera) si potrà ammirare il cosiddetto Teatro del Popolo: una cassarmonica a pianta centrale dove si esibiscono compagnie teatrali e bande musicali , costruita per fungere da amplificatore di voci e suoni grazie alla pedana completamente vuota. Villa Schifanoia (Firenze) Nel caleidoscopio di proposte del Fai, alcune attività artigiane, spesso antiche, dall' aura evocativa, come l'Acetaia Midolinia di Manzano (Udine) «la più grande del mondo» secondo il Guinness dei primati del 1998, con la sua produzione di aceti. O come il museo della Ginestra a Longobucco (Cosenza) che mostra le storiche lavorazioni di tessitura artistica ottenute dalle fibre di questa pianta arrivate dai poveri telai delle donne del luogo sino alle grandi case della moda internazionale. Il «catalogo» è straripante e lo si può scorrere per intero digitando www.giornatefai.it: è un vero e proprio manuale di educazione estetica che, se decifrato nel suo senso migliore, può diventare un manuale di educazione civile."
        },
        {
            "Title": "Amiloidosi, diagnosi precoce e terapie: a che punto è la ricerca",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/30/news/amiloidosi_diagnosi_cura_terapie_ricerca-423526764/",
            "Content": "Nell’ultimo periodo le notizie sulla malattia che ha colpito il fotografo Oliviero Toscani hanno acceso l'attenzione sull'amiloidosi, contribuendo a far uscire dall’ombra una malattia a cui spesso non si pensa e che per sua natura si nasconde e si confonde prendendo le sembianze di altre patologie, ma per la quale è fondamentale una diagnosi tempestiva per essere contrastata efficacemente. Per conoscerla meglio ne abbiamo parlato con Stefano Ricagno, esperto di amiloidosi e professore di biochimica all'Università Statale di Milano. Prima di tutto, che cosa sono le amiloidosi? “La prima cosa da sottolineare è che con il termine amiloidosi si indicano più malattie, è una sorta di cappello che descrive una serie di patologie che in molti casi sono diverse tra loro. Quella di cui si è sentito parlare con Oliviero Toscani, ad esempio, è una tra la decina di amiloidosi che coinvolgono il cuore, ma ci sono anche amiloidosi che colpiscono i reni, il tratto gastrointestinale o che interessano il fegato”. Sono tutte accomunate dallo stesso meccanismo, corretto? “Esattamente, perché il termine amiloidosi descrive proprio questo meccanismo patologico comune, che andando però a coinvolgere proteine differenti si manifesta sotto forma di malattie differenti. Ogni malattia è causata da una specifica proteina già naturalmente presente nel nostro corpo, ma che via via inizia a perdere la propria struttura e funzione fisiologica assumendo un'altra forma e mutando in quelle che prendono il nome di fibrille amiloidi. Queste sono delle forme tossiche che si depositano negli organi colpendoli e danneggiando il loro normale funzionamento”. Cosa determina il coinvolgimento di un organo piuttosto che un altro? “Il motivo per cui gli amiloidi si depositano in un determinato organo rimane per ora uno dei grandi misteri della scienza. In tutte queste amiloidosi, che in realtà dovrebbero essere chiamate correttamente amiloidosi sistemiche, la proteina danneggiata viene prodotta in un organo nel nostro organismo e si deposita da un'altra parte. Però, la ragione per la quale si accumuli nel cuore piuttosto che nel rene, o che nel fegato, ancora non è chiaro”. Sportello cuore Amiloidosi cardiaca, che cos'è e quali sono i segnali d'allarme per distinguerla dallo scompenso di Federico Mereta 17 Novembre 2021 Dal punto di vista del paziente quali difficoltà comporta? “Tutte le amiloidosi sono malattie progressive che iniziano con sintomi molto lievi che vanno aggravandosi con il passare del tempo e che possono arrivare a manifestarsi, ad esempio, con insufficienze cardiache o renali. La formazione di proteine tossiche nell'organismo del paziente è, infatti, continua e l'abbondanza sempre maggiore di fibrille amiloidi determina il peggioramento dei sintomi e la perdita di funzionalità degli organi interessati. Si tratta di malattie rare che non presentano sintomi specifici e caratterizzanti, rendendone difficile la diagnosi. Si può fare il paragone con la febbre: a scatenarla potrebbe essere un semplice mal di gola o la febbre gialla. Di solito non si pensa all’amiloidosi e quindi può capitare che prima di ottenere la diagnosi passi molto tempo”. Come si verifica la presenza di amiloidosi? “Non esiste un esame universale, ma un test molto affidabile per alcune forme è rappresentato da una piccola biopsia del cosiddetto grasso periombelicale. È stato visto, infatti, che la presenza di fibrille amiloidi in questa area costituisce un campanello d'allarme. A questo seguono poi test specifici in base alle manifestazioni sintomatiche del paziente”. Spesso si sente parlare dell’accumulo di proteina betamiloide come fattore legato all’insorgenza dell’Alzheimer, anche in questo caso si tratta di amiloidosi? “Essendo una malattia purtroppo molto famosa e diffusa, ha un proprio nome, ma è anch’essa una amiloidosi. In questo caso, però, si tratta di una forma localizzata poiché la proteina coinvolta, la betamiloide appunto, è prodotta e si accumula nel cervello. Il meccanismo molecolare alla base è però esattamente lo stesso. Situazione analoga si ha nella sclerosi laterale amiotrofica e con l’alfa-sinucleina nel Parkinson. Comunemente, però, quando si parla di amiloidosi ci si riferisce all'amiloidosi cardiaca, renale, epatica, e si tralasciano le cosiddette neurodegenerazioni come se fossero due gruppi diversi, quando in realtà si tratta dello stesso meccanismo”. Quante persone vengono diagnosticate con amiloidosi ogni anno? “In Italia, tenendo conto delle diverse manifestazioni, si hanno tra i 2000 e i 3000 nuovi casi ogni anno. Alcune forme sono più diffuse, mentre altre sono molto rare. Tra quelle con maggiore incidenza si trovano l'amiloidosi da proteina transtiretina e l’amiloidosi da catene leggere la cui manifestazione più grave e frequente è rappresentata dall’amiloidosi cardiaca. Ad essere più colpiti sono gli anziani e, infatti, è raro trovare pazienti al di sotto dei 55-60 anni, fatta eccezione per alcune forme genetiche particolarmente aggressive”. Come ha spiegato, le amiloidosi sono provocate da una variazione nel fisiologico funzionamento di alcune proteine. Ci sono dei fattori di rischio alla base di questo “malfunzionamento”? “Alcune di queste amiloidosi sono genetiche per cui è presente una alterazione del DNA che porta una determinata proteina a non assumere più la forma corretta e a provocare la malattia. Molto spesso, però, il vero fattore di rischio di queste malattie è l’essere avanti con gli anni. Con l’invecchiamento, infatti, l’organismo diventa sempre meno capace di eliminare eventuali proteine malfunzionanti. A parte l’età, però, ad oggi, non è stato individuato un fattore di rischio che possa incidere su queste malattie e non c'è qualcosa che si possa fare per prevenire o scongiurare il manifestarsi dell’amiloidosi”. Amiloidosi, cos’è la malattia di Oliviero Toscani, i sintomi e le possibili terapie di Anna Lisa Bonfranceschi 28 Agosto 2024 Lei è molto attivo nella ricerca, come è lo stato dell’arte su queste malattie? “Ad oggi, per la maggior parte delle manifestazioni dell’amiloidosi, sono disponibili trattamenti in grado di bloccare la produzione della proteina malfunzionante. Questo però è efficace nelle fasi iniziali della malattia. Ciò su cui si sta concentrando ora la ricerca è trovare il modo di colpire direttamente le proteine tossiche già prodotte. Quindi, non solo di limitarne l’ulteriore accumulo, ma di smaltire quelle che già si sono depositate. Attualmente, questa tipologia di trattamenti è disponibile solamente per le forme di amiloidosi da proteina transtiretina, per tutti gli altri casi non sono, invece, ancora presenti terapie di questo tipo”. Quindi prima si diagnostica l’amiloidosi, meglio è “Quando si hanno problemi cardiaci, renali, o altri disturbi per i quali si fa fatica a trovare una diagnosi, potrebbe essere utile parlare con il proprio medico per discutere della possibilità che si tratti di amiloidosi. Il numero di casi è ridotto, ma è importante aumentare la consapevolezza dell'esistenza di queste malattie che proprio per via della loro bassa incidenza, potrebbero passare in secondo piano e non essere prese in considerazione tempestivamente”. Argomenti malattie degenerative Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Sindrome metabolica, il digiuno intermittente può migliorare salute e controllare la glicemia Colesterolo, livelli fluttuanti già nell’infanzia aumentano il rischio di aterosclerosi in età adulta Dal sapere dei gorilla gli antibiotici del futuro Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Visibilia, udienza per falsi bilanci: chiesto processo Santanchè",
            "Source": "La Stampa",
            "Date": "2024-10-04",
            "Link": "https://www.lastampa.it/politica/2024/10/03/news/visibilia_falsi_bilanci_processo_santanche-14684969/",
            "Content": "(reuters) Abbonati per leggere anche"
        },
        {
            "Title": "Burioni: “Dengue a Fano fuori controllo, le infezioni sono il doppio”",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/01/news/burioni_dengue_fano_allarme-423529448/",
            "Content": "Centoventi casi di Dengue a Fano, nelle Marche, una situazione allarmante secondo il virologo Roberto Burioni, professessore di Virologia e microbiologia dell'università Vita-Salute San Raffaele di Milano, che scrive su Facebook: \"Situazione fuori controllo (le infezioni sono come minimo il doppio). Speriamo nell'arrivo del freddo. Di nuovo, pensate fosse successo a giugno\". LO SPECIALE DENGUE I casi accertati nell'area di Fano sono ormai a quota 102 e Burioni evidenzia come vada considerato anche il sommerso e dunque i casi sarebbero almeno il doppio. La chiave, scrive, è \"eliminare le zanzare tigre che trasmettono la malattia\". Dal punto di vista medico, spiega, \"dove ci sono uomini non ci devono essere zanzare tigre”. “Se poi per altri motivi si decide di non eradicarle (magari di non provarci neanche) la questione è politica, e bisogna in questo caso essere pronti a pagare il prezzo della diffusione evitabile di queste malattie. Non dimentichiamo che nel 1946 abbiamo eradicato dall'Italia la zanzara anofele, e con essa la malaria\". Dengue, quali sono i sintomi della malattia a cura di redazione Salute 02 Ottobre 2024 Una malattia che può diventare grave Burioni ricorda che \"la Dengue non è, come hanno improvvidamente detto alcuni, una semplice influenza. Nella maggioranza dei casi la malattia, pur gravata da sintomi estremamente fastidiosi (in molti Paesi la chiamano 'febbre spaccaossa', e questo è esemplificativo), guarisce spontaneamente. Ma in un paziente su 20 ha un decorso molto più grave e può essere addirittura fatale. Non abbiamo farmaci specifici e abbiamo da pochissimo un vaccino, che però è inutilizzabile nel contesto italiano e sembra non avere un'efficacia altissima\". La Dengue, ricorda, \"viene trasmessa esclusivamente dalle zanzare tigre (non le altre specie), che pungono un individuo infetto (che in oltre il 50% dei casi è asintomatico), si infettano a loro volta e rimangono in grado di trasmettere la malattia per tutta la loro vita, che è di un mese circa\". Dengue, scoperte le strategie di invasione del virus (ma il vaccino funziona) di redazione Salute 22 Luglio 2024 Per fortuna, riflette Burioni, \"nella situazione di Fano un aiuto ci dovrebbe arrivare dall'abbassarsi delle temperature. Sotto i 16 gradi le zanzare tigre diventano molto meno attive e quindi meno efficaci nel trasmettere l'infezione. Però pensiamo cosa sarebbe successo in una zona a vocazione turistica se questa situazione si fosse verificata non ai primi di ottobre, ma in giugno. In questo momento, se io fossi un turista a Fano, me ne andrei immediatamente. Questa volta probabilmente ci è andata bene, ma impariamo per il futuro\". È ovvio, continua il virologo, \"che in questo contesto il modo per controllare la Dengue è agire sul vettore, quindi sulla zanzara tigre. Dobbiamo usare repellenti (quelli veri, non quelli 'naturali'), far sì che le zanzare non possano deporre le uova e quindi proliferare (quindi eliminare tutti i ristagni di acqua, anche se minimi). Ovviamente quando è in corso un focolaio epidemico diventa indispensabile uccidere le zanzare adulte e potenzialmente in grado di trasmettere l'infezione, per cui bisogna agire con grande energia\". Dengue, scoperte le strategie di invasione del virus (ma il vaccino funziona) di redazione Salute 22 Luglio 2024 Ciccozzi: “I casi potrebbero aumentare” In queste ore è stato confermato un caso importato di Dengue a Bologna, in zona Porto. E altri esperti si dicono preoccupati, soprattutto riguardo al focolaio di fano. \"Il clima di settembre e ottobre sta aiutando la persistenza della zanzara tigre sul territorio. A me fa riflettere che questa zanzara, che è un vettore occasione della Dengue, a Fano ha portato tanti casi e se siamo di fronte a tutti contagi autoctoni c'è un problema non da poco. I tre fattori, clima mite, mancata disinfestazione e la presenza di tante zanzare tigre, hanno probabilmente permesso questo focolaio di Dengue di oltre 100 casi. A questo punto dobbiamo porci la domanda che se la zanzara tigre stia diventando un vettore efficace anche di questa malattia infettiva tropicale, la preoccupazione da un punto di vista sanitario potrebbe aumentare\", ha detto Massimo Ciccozzi, ordinario di Epidemiologia e Statistica medica alla Fondazione Policlinico universitario Campus Bio-Medico di Roma. Fra i temi c’è anche quello delle aree verdi lasciate incolte che permettono alla zanzara tigre di proliferare.\"Nella zona di Fano si staverificando quello che sembra proprio essere un focolaio autoctono di Dengue ed è evidente che con tutti i casi nel nostro paese c'era da aspettarselo e l'avevamo anche preventivato. Dopo i focolai del 2023 eccoci di nuovo alle prese con la Dengue importata e che poi si diffonde. Ora si deve passare alle vaccinazioni, perché un eventuale recidiva può diventare importante e poi si deve fare un lavoro certosino di sorveglianza dei contatti dei casi perché altrimenti il focolaio si allargherà ancora di più\", spiega Matteo Bassetti, direttore Malattie infettive dell'ospedale policlinico S.Martino di Genova. \"Le amministrazioni comunali non possono essere lasciare sole in questo lavoro di disinfestazione contro le zanzare - avverte - va fatto un ragionamento più ampio con interventi strutturali anti-zanzare. Nel frattempo si deve affrontare questo focolaio arrivato a 102 contagi arginandolo altrimenti rischiamo una espansione sul territorio e oltre. Uno scenario - conclude l'infettivologo - che diventerebbe ancora più difficile da gestire\" Dengue: se si ritarda la seconda dose, il vaccino è comunque efficace? di Emanuele Nicastri 02 Settembre 2024 Argomenti dengue arbovirosi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Dengue, quali sono i sintomi della malattia Dengue: se si ritarda la seconda dose, il vaccino è comunque efficace? Dengue l'allarme Oms: \"Da giugno rischio infezioni autoctone in Europa\" Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Milano-Cortina: apre la vendita dei biglietti, ecco cosa fare per vedere le gare delle Olimpiadi 2026",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/03/news/olimpiadi_milano_cortina_2026_apre_la_vendita_dei_biglietti_ecco_cosa_fare-14686558/",
            "Content": "©2023 Diego Barbieri / Inspire Me Si apre ufficialmente la vendita dei biglietti per Milano-Cortina. Per i Giochi Olimpici invernali (6-22 febbraio 2026), i prezzi partiranno da 30 euro, oltre il 20% sarà sotto i 40 e più della metà (57%) sarà inferiore ai 100 euro. I biglietti per le gare saranno in vendita da febbraio, da oggi è possibile registrarsi alla piattaforma ticketing ufficiale (tickets.milanocortina2026.org), per garantirsi una finestra temporale prioritaria per acquistare un biglietto nella prima fase di vendita. Attraverso un sorteggio verrà stabilito quando sarà il turno d'acquisto di ciascun utente. «Iscrivendosi - ha reso noto la Fondazione Milano-Cortina -, si avrà la possibilità di essere tra i primi ad accedere alla fase di vendita e scegliere quali sessioni vedere e le migliori categorie di biglietto tra quelle disponibili. Inoltre, si avrà l'occasione di rimanere sempre aggiornati sul mondo di Milano Cortina 2026, grazie a Fan26, la Digital Community del Comitato Organizzatore». La registrazione per accedere poi all'acquisto dal prossimo febbraio è libera e non è vincolante. Per i Giochi Paralimpici (6-15 marzo 2026) il costo dei biglietti parte da 10 euro per i ragazzi under 14, con più di 200 mila biglietti (circa l'89% a disposizione) disponibili a meno di 35 euro. «L'esperienza acquisita negli anni dal Comitato Olimpico Internazionale (CIO), dal Comitato Paralimpico Internazionale (IPC), dai Comitati Organizzatori delle più recenti edizioni dei Giochi - si legge nella nota -, e il confronto con gli altri grandi eventi del panorama internazionale hanno permesso di definire dei prezzi adeguati al mercato della domanda e dell'offerta. Il Comitato Organizzatore di Milano Cortina 2026 ha integrato una strategia diversificata e inclusiva con l'obiettivo di permettere a tutti gli appassionati di assistere dal vivo allo spettacolo dei Giochi». La vendita al pubblico dei biglietti per le Olimpiadi inizierà a febbraio 2025 e quella per le Paralimpiadi a marzo 2025, ma il processo mondiale di registrazione è dunque già aperto. Per essere certi di assicurarsi le gare preferite «è necessario registrarsi sulla piattaforma Ticketing già ora e comunque entro metà gennaio 2025. In questo modo, si parteciperà al sorteggio per conoscere la propria finestra temporale in cui prenotare il proprio turno per comprare i biglietti Olimpici. Chi comincerà a pianificare già ora la propria esperienza a Milano Cortina 2026 e acquisterà i biglietti entro maggio 2025, infatti, troverà ulteriori offerte grazie ai prezzi speciali Early Bird per alcune sessioni specifiche». Nel caso delle Paralimpiadi «non è necessario iscriversi ad alcun meccanismo di sorteggio ma, a partire da marzo 2025, quando sarà possibile acquistare i biglietti Paralimpici al pubblico, sarà sufficiente collegarsi al portale Ticketing». Da aprile 2025 poi, sarà aperta la vendita libera sia dei biglietti Olimpici sia di quelli Paralimpici, senza un ulteriore sorteggio né turni d'acquisto predefiniti. Poste è Premium Logistics Partner Olimpiadi Milano-CortinaPresentato presso la Casina Poste a Roma, l'accordo di partnership tra Poste Italiane e Fondazione Milano-Cortina 2026, in vista dei prossimi Giochi Olimpici e Paralimpici Invernali. Alla presentazione i vertici di Poste Italiane Matteo del Fante e Giuseppe Lasco, rispettivamente Amministratore delegato e Direttore Generale di Poste Italiane, Giovanni Malagò, presidente della Fondazione Milano Cortina 2026, Andrea Varnier, CEO di Milano Cortina 2026 e gli atleti olimpici Caterina Banti, velista, medaglia d'oro a Tokyo e Parigi, e lo schermidore Filippo Macchi, vincitore di due medaglie d'argento nel fioretto individuale e a squadre a Parigi. «Abbiamo aderito con entusiasmo all'invito della Fondazione Milano Cortina per il valore universale dello sport olimpico e perché essere Premium Logistics Partner conferma il livello di eccellenza dell'infrastruttura e dei servizi logistici che Poste Italiane offre al Paese e che rappresentano il nostro core business». Così l'amministratore selegato di Poste Italiane, Matteo Del Fante, aprendo la presentazione. «Faremo in modo - ha aggiunto l'ad - che tutte le attrezzature arrivino in tempo. Questa per noi rappresenta un’opportunità per dare un contributo importante al Paese». Dopo l'intervento del Ceo di Milano Cortina 2026, Andrea Varnier, il quale ha ribadito l'importanza dal punto di vista logistico «di avere un partner come Poste», ha preso la parola il presidente del Coni e presidente della Fondazione Milano Cortina 2026, Giovanni Malago: «Con questa nuova versione di olimpiadi itineranti, per noi Poste Italiane rappresenterà il partner più importante e più strategico». Infine, a prendere la parola è stato il Direttore Generale di Poste Italiane, Giuseppe Lasco, il quale ha affermato come questa partnership rappresenti «un ulteriore prestigioso capitolo, al massimo livello mondiale, delle esperienze di Poste Italiane in campo sociale e sportivo, in cui l'azienda saprà mettere in gioco tutta la sua capacità organizzativa e innovativa a beneficio dell’organizzazione, degli atleti e di tutti gli appassionati di sport invernali che assisteranno alle competizioni Olimpiche e Paralimpiche»."
        },
        {
            "Title": "Vaccino antinfluenzale, quando farlo e a chi è consigliato",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/04/news/vaccino_influenzale_covid_quando_e_dove_farlo-14687783/",
            "Content": "Manca ancora qualche settimana all’inizio della stagione influenzale, ma in alcune Regioni la campagna vaccinale è già iniziata da qualche giorno. Per il Piemonte ci siamo quasi: l’avvio è previsto per il prossimo 7 ottobre. Quest'anno si prevede una stagione influenzale “intensa e vivace”, con 14,5 milioni di casi attesi. L’unico modo per proteggersi è la vaccinazione, che è fortemente raccomandata per le persone a rischio complicanze. In quale periodo è possibile vaccinarsi? Ci si può vaccinare appena inizia la campagna vaccinale, quindi da inizio ottobre, per tutto il tempo di durata della stagione influenzale. L’efficacia del vaccino dura 6 mesi, quindi la protezione offerta garantisce una copertura per tutto l’autunno e l’inverno. Bisogna, tuttavia, tenere presente che la risposta immunitaria alla vaccinazione impiega circa due settimane per svilupparsi pienamente. A chi rivolgersi per effettuare la vaccinazione? Ogni Regione e Provincia Autonoma stabilisce come organizzare la propria campagna vaccinale, così come le strutture deputate alla vaccinazione. In generale ci si può vaccinare presso il proprio medico di famiglia o pediatra di libera scelta, oppure nelle strutture sanitarie, ambulatori vaccinali e di prevenzione. In quasi tutte le Regioni il vaccino antinfluenzale potrà essere somministrato anche nelle farmacie. Che tipo di vaccino antinfluenzale verrà somministrato in questa stagione? Come raccomandato dall’Organizzazione mondiale della sanità, il vaccino di quest’anno sarà trivalente, cioè in grado di offrire una copertura contro i virus che si pensa saranno quelli prevalenti: due di tipo A (AH1N1 e AH3N2) e uno di tipo B (lignaggio B/Victoria). Terapie intensive al palo e niente piano nazionale: perché siamo impreparati a una nuova pandemia PAOLO RUSSO 01 Ottobre 2024 In che modo viene somministrato il vaccino? È sufficiente una singola dose del vaccino che viene somministrato con un’iniezione intramuscolo, nel braccio per gli adulti e nella coscia per i bambini fino ai due anni di età. Il vaccino è inoltre disponibile anche sotto forma di spray, somministrato nei bambini per via intranasale. Per i bambini al di sotto dei 9 anni di età, mai vaccinati in precedenza, si raccomandano due dosi di vaccino antinfluenzale stagionale, da somministrare a distanza di almeno quattro settimane. A chi è raccomandata la vaccinazione e per chi è gratuita? I vaccini sono raccomandati e offerti gratuitamente agli over 60 anni, alle donne in gravidanza e post partum, ai ricoverati in lungodegenza, alle persone con malattie croniche come diabete, malattie cardiache e respiratorie o problemi al sistema immunitario, ad alcune categorie di lavoratori come personale sanitario e socio-sanitario, forze di polizia e vigili del fuoco, allevatori o chi lavora a contatto con animali, e ai donatori di sangue. Sono, inoltre, raccomandati ai bambini non a rischio nella fascia di età 6 mesi-6 anni. Alcune Regioni offrono il vaccino gratuitamente anche ai bambini più grandi. Quanto costa il vaccino antinfluenzale a chi non è offerto gratuitamente? Il prezzo d’acquisto in farmacia è variabile a seconda dell’azienda produttrice, ma in generale si aggira dai 18 ai 34 euro. Per l’acquisto del vaccino antinfluenzale in farmacia è sufficiente ricetta medica ripetibile. Si può ricevere contemporaneamente sia il vaccino antinfluenzale che il richiamo per il Covid? Sì. Il vaccino antinfluenzale non interferisce con la risposta ad altri vaccini inattivati o vivi attenuati, che possono anche essere somministrati in contemporanea. È quindi possibile procedere alla co-somministrazione di tutti i vaccini antinfluenzali con i vaccini anti-Sars-CoV-2. Si può fare il vaccino antinfluenzale con il raffreddore e con l’influenza? In caso di malattia acuta di media o grave entità, con o senza febbre, è necessario valutare il rapporto beneficio/rischio insieme al medico ed eventualmente rimandare di qualche giorno la vaccinazione. Malattie acute di lieve entità, come un raffreddore, non rappresentano una controindicazione. I bambini devono fare la vaccinazione antinfluenzale? Il vaccino antinfluenzale è raccomandato per tutti i soggetti a partire dai 6 mesi di età che non hanno controindicazioni al vaccino. Il vaccino antinfluenzale non deve essere somministrato a lattanti al di sotto dei sei mesi che possono beneficiare della protezione dovuta alla vaccinazione della mamma e degli altri familiari che ne hanno cura. Quali possono essere gli effetti collaterali della vaccinazione antinfluenzale? Dopo la somministrazione del vaccino antinfluenzale sono possibili reazioni locali come indolenzimento e arrossamento nel punto di iniezione e, meno spesso, febbre, dolori muscolari o articolari o mal di testa. Questi sintomi generalmente sono modesti e non richiedono cure mediche, risolvendosi con trattamenti sintomatici (antipiretici, analgesici) nel giro di un paio di giorni. Raramente i vaccini antinfluenzali a base di virus inattivati possono causare reazioni allergiche come orticaria, rapida tumefazione nel punto di inoculazione, asma o gravi manifestazioni allergiche sistemiche. Si può effettuare la vaccinazione in gravidanza? Sì. Le donne che si trovano in stato di gravidanza durante la stagione epidemica è opportuno che vengano vaccinate contro l’influenza per l’aumentato rischio di complicanze gravi e di decesso correlati alla malattia. La vaccinazione, con vaccino inattivato, può essere effettuata in qualsiasi trimestre della gravidanza. Questo è un articolo a pagamento, ma oggi te lo regaliamo."
        },
        {
            "Title": "Aumento di 5 euro per i pacchetti di sigarette a sostegno del Servizio sanitario nazionale",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/03/news/sigarette_aumento_5_euro_proposta_medici_sostegno_servizio_sanitario_nazionale-14686835/",
            "Content": "(ansa) Raddoppiare il prezzo delle sigarette per sostenere la sanità. Questa la proposta, in sostanza, lanciata dall’associazione italiana di oncologia medica (Aiom) che ha già incassato l’appoggio della vicepresidente del Senato, Domenica Castellone (medico e senatrice pentastellata), la quale annuncia emendamenti alla manovra che andranno in questa direzione. In sostanza, si tratta di un aumento di 5 euro a pacchetto (operazione che di fatto raddoppierebbe i prezzi delle bionde) e che equivarrebbe a un ricavo di 13,8 miliardi di euro per le casse dello Stato: i fondi andrebbero al Servizio sanitario nazionale, che attraversa una crisi sostanziale. Un argomento delicatissimo, perchè se da un lato lo Stato incassa con il monopolio dei tabacchi e dunque con le sigarette, dall’altro spende per curare i fumatori che si ammalano, e il nesso di causalità tra fumo e cancro è ormai dimostrato dalla scienza medica da anni. Ma i fumatori sono tanti, tantissimi, e già negli anni il prezzo dei pacchetti di sigarette è aumentato parecchio (anche se in altri Stati europei si paga comunque di più), dunque sarà difficile mettere tutti d’accordo. Ma la proposta c’è ed è netta. Giorgetti: “La manovra richiede sacrifici per tutti, tassare gli utili extra”. Piazza Affari chiude a -1,5 03 Ottobre 2024 Il fumo, spiega il presidente Aiom Francesco Perrone, «è la causa del 90% dei casi di tumore al polmone, pari a 40mila nuove diagnosi nel 2023. Chiediamo alle Istituzioni di approvare una tassa di scopo sulle sigarette. L'obiettivo è ridurre il consumo di tabacco e disporre di ulteriori risorse, fino a 13,8 miliardi, da destinare al finanziamento del Ssn. Il tabagismo è un fattore di rischio anche per altre neoplasie, per malattie cardiovascolari e respiratorie». Secondo le stime Aiom, in Italia sono attribuibili a questa cattiva abitudine oltre 93.000 morti ogni anno, con costi pari a oltre 26 miliardi di euro. Il 24,5% degli adulti (18-69enni) fuma e l'abitudine è sempre più diffusa soprattutto nelle donne, a cui corrisponde un progressivo aumento della mortalità per carcinoma polmonare. «Bisogna diffondere un messaggio chiaro: è necessario interrompere l'abitudine al fumo, perché non esiste una soglia sotto la quale le sigarette non risultino dannose», avverte il presidente di Fondazione Aiom Saverio Cinieri. In realtà secondo quanto ha sondato l’istituto Mario Negri, gli italiani sono già favorevoli a un aumento del costo delle sigarette per sostenere la sanità: si è espresso in questo senso il 62% delle persone. Peraltro, come detto, le sigarette in Italia costano meno che nella maggior parte degli Stati europei e si tratterebbe soltanto di adeguarsi agli altri: se in Italia nel 2021 un pacchetto costa circa 6 euro, in Inghilterra costa 12 euro, in Francia 9, in Romania 8, in Olanda 6,90, in Polonia e Germania 6,46. Solo in Spagna il costo è minore e pari a 5,54 euro. Nel 2024, però, un pacchetto di uno dei maggiori marchi di sigarette in Italia ha il costo di 6,20 euro contro i 12,50 della Francia. Anche gli Usa hanno stabilito costi alti, intorno agli 8 dollari. Secondo le stime, aumentare il prezzo del 10% equivale a ridurre i consumi del 4% e un aumento di 5 euro avrebbe un impatto importantissimo per la salute pubblica. La proposta (chiamata SostenereSsn di Aiom, fondazione Aiom e Panorama della sanità) ha ottenuto già da subito l’appoggio di Domenica Castellone, che ha annunciato emendamenti in tal senso nella manovra ma anche nel decreto contro le violenze ai sanitari appena arrivato al Senato. Ma c'è una ulteriore possibile strada per arrivare a realizzare questa misura: «Ho proposto pure di utilizzare la possibilità che oggi c'è, grazie ad un cambio di regolamento del Senato, che prevede che se ci sono proposte di iniziativa popolare che raccolgono 50mila firme, queste vengano discusse in Aula al Senato entro tre mesi dalla data in cui sono depositate. Possiamo coinvolgere i cittadini su questo argomento». Appoggio arriva anche dal Pd, da Beatrice Lorenzin e Marina Sereni. Lorenzin in particolare ricorda però che non è facile approvare un provvedimento del genere: da ministro della Salute, nel 2014, aveva già presentato un'analoga proposta ma senza successo."
        },
        {
            "Title": "Tumore del polmone, il 90% delle diagnosi è causato dal fumo, Aiom: “Sigarette più care di 5 Euro”",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/oncoline/2024/10/03/news/tumore_polmone_causato_dal_fumo_aiom_sigarette_piu_care_di_5_euro-423532964/",
            "Content": "Sareste disposti a pagare 5 euro in più per qualcosa di cui non riuscite a fare a meno pur sapendo che fa male alla salute? In un momento storico in cui tante famiglie sono in difficoltà economica, qualsiasi aumento pesa e forse si preferisce rinunciare. Scommettono su questo l’Associazione Italiana di Oncologia Medica (Aiom), Fondazione Aiom e Panorama della Sanità che con la campagna #SOStenereSSN, presentata oggi in Senato, propongono di aumentare di 5 euro il prezzo dei pacchetti di sigarette, una vera e propria tassa di scopo, che può generare fino a 13,8 miliardi da destinare immediatamente al finanziamento del Servizio Sanitario. Un’iniziativa che mira a sostenere il Servizio Sanitario Nazionale e sensibilizzare cittadini e Istituzioni sui danni del fumo. Sigarette elettroniche e sport, i ragazzi che ‘svapano’ hanno risultati peggiori nei test da sforzo dalla nostra inviata Valeria Pini 08 Settembre 2024 Gli italiani e il fumo Secondo gli ultimi dati dell’Istituto Superiore di Sanità, nel 2023, il 20,5% della popolazione italiana di età superiore ai 15 anni, ovvero circa 10,5 milioni di persone, è risultata fumatrice. La percentuale di fumatori tra gli uomini è del 25,1%, mentre tra le donne è del 16,3%. L'abitudine al fumo è più diffusa al Sud rispetto al Centro Italia, con il 29,7% degli uomini e il 18,9% delle donne fumatori nel Meridione, rispetto al 23% e 12,5% rispettivamente al Centro. Fumo, tosse e problemi respiratori prima dei 30 anni se si incomincia da ragazzi dalla nostra inviata Valeria Pini 10 Settembre 2024 Fumo, tumori e altre patologie Nove diagnosi di tumore del polmone su 10 sono causate dal fumo di sigaretta, che equivale, in Italia, a quasi 40mila nuovi casi nel 2023. Nel nostro Paese, il 24,5% degli adulti (18-69enni) fuma. Una cattiva abitudine sempre più diffusa soprattutto nelle donne, a cui corrisponde un progressivo aumento della mortalità per carcinoma polmonare in questa fascia della popolazione. Oggi il 75-80% dei casi è diagnosticato in fase avanzata, il che implica ridotte probabilità di guarigione, costi elevati a livello individuale e sociale e un significativo impatto sulla sostenibilità di tutto il Servizio Sanitario Nazionale. “Il fumo di tabacco, oltre a essere il principale fattore di rischio del tumore del polmone, e? fortemente associato anche alle neoplasie del cavo orale, gola, esofago, pancreas, colon, vescica, prostata e rene - spiega Francesco Perrone, presidente Aiom. È inoltre correlato a malattie cardiovascolari, come infarto e ictus, e respiratorie, come enfisema, asma e Bpco”. Sigarette elettroniche e sport, i ragazzi che ‘svapano’ hanno risultati peggiori nei test da sforzo dalla nostra inviata Valeria Pini 08 Settembre 2024 Una cattiva abitudine sempre più femminile In Italia, nel periodo 2007-2019, nelle donne, è stato documentato un eccesso di 16.036 morti per carcinoma polmonare, il 16% in più di quanto atteso. Un quadro che riflette la diversità di genere nella diffusione dell’abitudine di fumare nel corso del tempo e che suggerisce l’opportunità di promuovere con forza la lotta al tabagismo. “Negli ultimi anni si è osservata una diminuzione lenta ma costante del numero complessivo di fumatori, con un rialzo durante la pandemia – sottolinea Saverio Cinieri, presidente Fondazione Aiom. “Le campagne anti fumo e una maggiore attenzione alla prevenzione primaria hanno ottenuto risultati positivi. Nonostante questo, l’incidenza del tumore al polmone e la sua mortalità sono ancora alte, con numeri in aumento tra le donne, specialmente in età avanzata, poiché i danni del fumo possono emergere anche dopo molto tempo. Nel 2023 le nuove diagnosi sono state 44mila, 30mila negli uomini e 14mila nelle donne. È fondamentale attivare campagne che possano sensibilizzare la popolazione su questo tema, sull’importanza degli stili di vita sani e sulla necessità di interrompere quanto prima l’abitudine tabagica, perché, anche se una diminuzione del numero di sigarette è un buon punto di partenza, non esiste una soglia sotto la quale non risultino dannose”. Tumore del polmone, a Bari focus su immunoterapia e target therapy di Irma D'Aria 27 Settembre 2024 I costi per il Ssn A causa del grande numero di malati e di patologie fumo-correlate, inoltre, i costi in carico al Servizio Sanitario sono altissimi. “In Italia - prosegue Perrone - sono attribuibili al fumo di tabacco oltre 93.000 morti ogni anno, con costi diretti e indiretti pari a oltre 26 miliardi di euro. La nostra società scientifica ha deciso di intervenire con una campagna volta a chiedere alle Istituzioni un aumento di 5 euro del prezzo al pubblico dei prodotti da fumo, con un duplice obiettivo: da una parte dissuadere i fumatori, dall’altra trasformare queste nuove entrate in una tassa di scopo, per poterle reinvestire completamente nel finanziamento del Servizio Sanitario”. La proposta di legge Paesi come la Francia hanno già modificato il prezzo di vendita, che oggi si aggira sui 12 euro per le sigarette. Anche gli Usa hanno stabilito costi alti, intorno agli 8 dollari. “Come rappresentante delle Istituzioni e soprattutto come ricercatrice oncologica ho presentato la scorsa settimana in Senato la mia proposta per elevare il costo delle sigarette e dei prodotti da fumo, così come già accaduto in altri Paesi – afferma Maria Domenica Castellone, vicepresidente del Senato. “Potremmo in tal modo generare oltre 13 miliardi di euro di ricavi da investire nel potenziamento del Servizio Sanitario Nazionale, oltre che in campagne pubblicitarie mirate a far conoscere soprattutto ai più giovani tutti i rischi legati al consumo di sigarette”. La campagna Per spiegare a tutti i benefici di uno stile di vita sano e libero dal fumo, la campagna prevede la nascita di un sito dedicato, di un opuscolo scaricabile e di uno spot, con il coinvolgimento di Istituzioni e testimonial. Alla campagna hanno già aderito anche Airc, Cipomo, Istituto Mario Negri, Crea Sanità, Sitab, Cittadinanzattiva, Acc (Alleanza Contro il Cancro), Ordine dei Medici di Roma, Siha, Pmi sanità, Fondazione Onda, Fondazione Longevitas, Fondazione Res, Simm. Argomenti tumori fumo La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Donne migranti, per il tumore del collo dell’utero l’incidenza è doppia Frecciarosa: consulenze gratuite a bordo treno per la prevenzione oncologica Tumori, il 40% delle immigrate non fa la mammografia e la diagnosi arriva troppo tardi Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "I vaccini anti-Covid possono abbassare le difese immunitarie nei fragili?",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/vaccini/2024/09/30/news/vaccini-anti-covid-difese-immunitarie-423527005/",
            "Content": "Cinque dosi di vaccino anti Covid-19 possono avere abbassato le difese immunitarie di mia mamma 82enne, paziente fragile per varie patologie? Gentile lettore, qualsiasi vaccino funziona in base ad un semplice principio: si inocula (o si fa produrre dall’organismo, come nel caso ai vaccini anti-Covid-19) una proteina in modo che questa proteina stimoli il sistema immunitario a difendersi dall'infezione in questione. Anche in termini teorici, dunque, non ha senso pensare che un vaccino possa indebolire le difese immunitarie. Nella pratica, i vaccini contro Covid-19 sono forse tra quelli più utilizzati nella storia e non è stato segnalato, nel loro utilizzo, alcun caso di deficit immunitario indotto dalla vaccinazione. Covid, negli Usa approvati i nuovi vaccini. Ma chi li farà? di redazione Salute 23 Agosto 2024 Al contrario, i virus nel corso della infezione mettono o in atto dei sistemi di difesa dal nostro sistema immunitario che possono portare a stati temporanei di immunosoppressione. Quindi, anche vaccinazioni ripetute come quella contro Covid-19 o influenza non abbassano le difese immunitarie. Anzi, nel soggetto anziano che di suo ha le difese immunitarie debilitate, aiutano a difendersi dalle infezioni. Loading… *Pier Luigi Lopalco è professore ordinario di igiene all’Università del Salento. Le informazioni riportate vanno intese esclusivamente a scopo informativo: non rappresentano in alcun modo una consulenza medica e non possono sostituire diagnosi o indicazioni di trattamento consigliati dal proprio medico o da uno specialista. Argomenti vaccini - l'esperto risponde vaccino Covid La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Recidive di Herpes zoster, si può fare un richiamo del vaccino? In caso di ferite, quando è necessario fare la vaccinazione antitetanica? Ho avuto il Covid ma non ho fatto mai il vaccino. Ora lo devo fare? Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Guida erotica all’amore queer contro i pregiudizi",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/27/news/guida_erotica_amore_queer-423521039/",
            "Content": "“Il mondo gay si divide in due categorie: quelli che usano le app di incontri e quelli che mentono\". Con autoironia e capacità di analisi, Paolo Armelli racconta in \"Altricorpi - Guida erotica all’amore queer contro tutti i pregiudizi\" (Blackie Edizioni) la complessità di un desiderio che sfida le convenzioni sociali. Una voce fresca e provocatoria che non esita a criticare la stessa comunità LGBTQIA+, di cui fa parte come giornalista e cofondatore di QUiD Media, attraverso pagine audaci e senza filtri. Come iscriversi alla newsletter Le app di incontri La partecipazione riluttante alle app di incontri \"Appena sbarchi in una città nuova, l’app è la tua guida Michelin alla popolazione locale\", spiega Armelli. Nonostante molti utenti gay o bisessuali affermino che farebbero volentieri a meno di Grindr, l’app di incontri più popolare, quasi tutti la usano. Questo fenomeno, definito participatory reluctance dallo studio di Elija Cassidy, deriva dalla \"spinta sociale e dalla paura dell’esclusione\" che spingono molte persone gay a utilizzare ossessivamente queste app, anche se pensano che vivrebbero meglio senza. L’illusione della scelta infinita Grindr e altre app sono principalmente utilizzate per trovare partner sessuali, e c’è chi le usa con successo e soddisfazione. Tuttavia, Armelli mette in evidenza i risvolti psicologici di questi strumenti, che spesso compromettono l’equilibrio emotivo di alcuni ragazzi gay, soprattutto giovani e alle prime esperienze. \"Succede un po’ la stessa cosa di quando perdiamo ore a cercare cosa ci va di guardare su Netflix. Siamo paralizzati dalla scelta\". FOBO Questo fenomeno è noto come FOBO, fear of better options: potendo scorrere un numero potenzialmente infinito di profili, ci si trova spesso bloccati dal dubbio di perdere un’opzione migliore, più attraente o più vicina al proprio ideale. I risvolti tossici della ricerca di un ideale Il nostro ideale di bellezza è il risultato di una combinazione di fattori culturali, sociali, psicologici e biologici. Eppure, l’ossessiva ricerca di questo ideale porta spesso a comportamenti tossici: conversazioni interrotte all’improvviso, mancata risposta ai messaggi, ghosting (sparire bruscamente diventando “fantasma” agli occhi dell’ex) e, nei casi più estremi, il catfishing, ovvero l’uso ingannevole di profili e immagini altrui. \"Quando sei lì che speri di trovare l’amore, o l’ormone, sono cose che danno più fastidio del solito\", racconta Armelli. Le contraddizioni del desiderio Le app di incontri si trasformano così in un campo minato di preferenze esclusive: \"Cerco solo maschili\", \"no checche\", \"no grassi\", \"no vecchi\", \"no neri\", \"cerco simili\". In questo mondo “mordi e fuggi”, dove non c’è spazio per corpi non palestrati, ci siamo dentro. Il dating on line \"Anche se a volte è difficile ammetterlo - confida Armelli - ognuno di noi ha dei gusti ben precisi in fatto di uomini, di relazioni e così via. Io stesso, quando ero un dater virtuale assiduo, mi ritrovavo a dire di no a chi non corrispondeva al mio ideale di età, corporatura e persino proprietà di linguaggio\". Un meccanismo spietato che influisce profondamente sulla psiche di chi utilizza queste app: \"Accumulato un certo numero di rifiuti, si finisce per dubitare di sé stessi, del proprio corpo, del proprio uccello e spesso anche della propria personalità\". In una comunità che richiede di essere \"sempre più bianco, magro, muscoloso, giovane e dotato\", chiunque può sentirsi in difetto. L’infelicità generata dalle app \"Le app di incontri stanno rendendo i gay infelici?\", si chiedeva nel dicembre del 2019 un articolo di Psychology Today, e la risposta appare evidente. L’ossessione per la bellezza \"Questa ossessione per uno standard fisico ed estetico spesso irraggiungibile ha delle fortissime ricadute anche a livello psicologico\". Armelli suggerisce come l’aumento dei suicidi tra adolescenti omosessuali, così come la diffusione di ansia e disturbi depressivi, possano essere legati all’uso di queste app. A ciò si aggiungono disturbi alimentari e dismorfismo corporeo, dove l’eccessiva preoccupazione per l’aspetto fisico porta a percepire un sentimento di inadeguatezza. Ribellarsi alla dittatura della seduzione Cosa fare, dunque? Innanzitutto, evitare di generalizzare. \"Di estremi in estremi potremmo andare avanti a lungo\", spiega Armelli, ma il rischio è quello di dipingere una realtà complessa solo attraverso i suoi lati negativi. L’autore invita a non ridurre l’eros a un unico modo per definirsi, né a utilizzarlo come strumento per costruire gerarchie oppressive. In una comunità come quella LGBTQIA+, storicamente all’avanguardia nel processo di liberazione degli stili di vita, è fondamentale “riappropriarsi delle pratiche erotiche, ribellandosi al sesso così come viene proposto e imposto, per riscoprirsi finalmente più liberi”. Un invito a esplorare \"Altricorpi\" non è un manuale di sessuologia né un manifesto di attivismo politico, ma una guida che accende i riflettori sulla sessualità queer, rivolta non solo alla comunità arcobaleno. Armelli offre un viaggio di autocoscienza che non lascia indietro nessuna persona, grazie a un piccolo dizionario e a mini schede di agile consultazione. Con un linguaggio franco e accessibile, parla di donne e uomini, persone bisessuali, non binarie, asessuali e intersessuali, offrendo strumenti per sentirsi a proprio agio e per esplorare le infinite possibilità della vita. Salute Amore: l'archivio delle newsletter Argomenti sesso psicologia Salute amore Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche La coppia sul lettino dello psicoanalista, quando e perché in amore c’è bisogno dello specialista È giusto tornare con l’ex e dare una seconda possibilità alla relazione? Terapia di coppia, quando serve e perché può salvare una relazione Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Giornata mondiale vegetariani, i consigli dell'esperto",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/01/news/dieta_vegetariana_la_guida_per_sfruttarne_i_benefici-423527312/",
            "Content": "C’è chi lo fa per motivi di salute, chi per motivi etici e chi per tutti e due insieme. Di certo c’è che la dieta vegetariana non è mai stata così popolare in Italia come in questo momento. Secondo il Rapporto Italia 2024 di Eurispes, attualmente, il 7,2% della popolazione italiana segue una dieta vegetariana, mentre il 2,3% si identifica come vegano. In totale, il 9,5% degli italiani adotta una dieta priva di carne o di tutti i prodotti animali, un incremento rispetto al 6,6% del 2023. Domani, come succede da ormai oltre 50 anni, si celebra la Giornata mondiale dei vegetariani, che ha come obiettivo sensibilizzare l’opinione pubblica su questo tipo di regime alimentare, che esclude carne e pesce, o di altre diete vegetariane più “sfumate”. Promossa, con riserva “La dieta vegetariana è una scelta salutare ed etica, ma sulla quale sarebbe meglio consultare uno specialista”, commenta Alessio Molfino, professore associato di medicina Interna all’Università Sapienza di Roma e membro della Società italiana di nutrizione clinica e metabolismo. Promossa con riserva dunque. In sostanza può essere considerata a tutti gli effetti sana, ma è fondamentale essere pienamente consapevoli del proprio stato di salute quando si inizia, così come degli alimenti che consentono di mantenere un buon equilibrio nutrizionale. Infatti, la cautela è d’obbligo quando si sceglie di cambiare le proprie abitudini a tavola, specialmente quando si elimina un’intera categoria di alimenti dalla propria dieta. Le sfumature La dieta vegetariana per eccellenza esclude tutti i tipi di carne - manzo, maiale, agnello, polli, ecc. - e i prodotti da essa derivati, come i salumi. Ma ci sono regimi alimentari vegetariani più sfumati. “La dieta semi-vegetariana può infatti includere alcuni alimenti di origine animale, come ad esempio il pesce e le uova”, spiega Molfino. Nel dettaglio, nella dieta latto-ovo vegetariana, oltre ai vegetali, sono inclusi anche i latticini, il miele e le uova. La dieta latto-vegetariana è simile alla precedente, con l’esclusione però delle uova. Nella dieta pesco-vegetariana, invece vengono inclusi anche pesce e frutti di mare, con o senza uova e latticini. Più rigida l’alimentazione vegana, che è esclusivamente a base vegetale e che quindi esclude qualsiasi alimento di origine animale, incluso il miele poiché è prodotto dalle api. I vantaggi “Studi epidemiologici ampi, alcuni anche recenti, hanno dimostrato che una dieta basata prevalentemente su vegetali riduce il rischio di tumori”, evidenzia Molfino. Evidenze scientifiche sugli effetti preventivi di questo regime alimentare riguardano anche le malattie cardiovascolari, neurodegenerative e diabete. A contribuire alla riduzione del rischio, secondo gli scienziati, sono diversi fattori. Innanzitutto, le diete vegetariane comportano un ridotto apporto di alimenti ricchi di grassi saturi e un elevato consumo di verdura, frutta, cereali integrali, legumi, prodotti a base di soia, frutta secca e semi. In questo modo favoriscono la riduzione dei livelli ematici di colesterolo totale e a bassa densità (LDL) e un migliore controllo del carico glicemico dopo un pasto. In genere queste diete comportano anche un ridotto apporto di zuccheri e sale. Inoltre, le persone che abitualmente consumano più alimenti di origine vegetale tendono a essere più attente alla salute, seguendo stili di vita più salutari. In genere, quindi non fumano, non consumano alcol e sono attivi fisicamente. “Una dieta composta dall’80% di alimenti di origine alimentare riduce fino al 10-15 per cento dei tumori”, aggiunge Molfino. Più frutta e verdura per combattere l’ipertensione e proteggere reni e cuore di Federico Mereta 24 Agosto 2024 Gli svantaggi Tuttavia, non è detto che un’alimentazione costituita prevalentemente da ingredienti vegetali sia automaticamente salutare. La quantità e la frequenza di consumo dei diversi alimenti sono aspetti fondamentali di ogni regime alimentazione, dieta vegetariana inclusa. Per cui in tutti i casi è sempre bene controllare il consumo di grassi, zuccheri e sale. “Non tutti i cibi che vengono considerati vegetariani possono essere considerati salutari”, conferma Molfino. “Ad esempio, possono essere più ricchi in zuccheri oppure caratterizzati da cereali raffinati. Le stesse bevande zuccherate a base di frutta possono essere nocive, soprattutto per chi soffre di diabete, di insulino-resistenza o di malattie metaboliche”, aggiunge. Escludere alcuni alimenti dalla dieta, come accade con quelli di origine animali nell’alimentazione vegetariana, può aumentare il rischio di qualche carenza nutrizionale e dalla comparsa di disturbi gastrointestinali, come gonfiore addominale o sindrome dell’intestino irritabile, legati al tentativo di compensare gli eventuali deficit. C’è poi da prendere in considerazione il rischio individuale. “Se è vero che è una dieta vegetariana è sicura bisogna fare attenzione a specifiche condizioni di salute pregresse e, specialmente in questo caso, deve essere sempre interpellato un medico, ad esempio un nutrizionista clinico, per sapere se ci sono alimenti che devono essere inseriti”, aggiunge l’esperto. Da valutare attentamente con il medico anche l’opportunità di seguire o meno una dieta vegetariana nell’infanzia, nell’adolescenza, durante gravidanza e l'allattamento, in modo da fare scelte più adeguate in base alle esigenze nutrizionali del momento. Alimentazione: più proteine vegetali e le uova non sono più un tabù. Cosa cambia con le nuove linee guida di Irma D’Aria 05 Giugno 2024 Consigli utili “In linea teorica la distribuzione degli alimenti deve essere sempre fatta prevedendo colazione, spuntino, pranzo, eventualmente merenda e cena”, suggerisce Molfino. “A pranzo è importante, ad esempio, optare per legumi secchi, come fagioli, ceci, piselli o lenticchie. Gli snack potrebbero essere rappresentati - continua - da frutta secca, ad esempio le nocciole. E va considerato eventualmente l’introduzione di altri alimenti come i formaggi, in particolare quelli più digeribili, come a base di pecora o capra”. Un altro consiglio dell'esperto è quello di arricchire la pasta con del parmigiano o pecorino, utilizzare le uova e poi, in base ai gusti, utilizzare anche soia e tofu. È bene anche assumere in modo variato cibi appartenenti a tutti i gruppi alimentari vegetali. Solo in caso di rilevata carenza, invece, occorre porre in atto alcuni accorgimenti per aumentarne l’assimilazione, tra cui privilegiare l’assunzione di legumi, ricchi in proteine e ferro, abbinandoli nello stesso pasto a cibi ad elevato contenuto di vitamina C per esaltare l’assimilabilità del ferro. Per tutti coloro che seguono una dieta vegetariana (latto-ovo-vegetariani e vegani) è essenziale introdurre nella propria alimentazione anche una fonte affidabile di vitamina B12. Errori da evitare Va sfatato il vecchio luogo comune secondo il quale per sopperire al mancato consumo di carne l’assunzione frequente di cibi animali indiretti, come latticini e uova. Il rischio è paradossalmente di aumentare l’assunzione di grassi e proteine animali, penalizzando l’assunzione di cibi di origine vegetale. Per chi segue una dieta latto-ovo-vegetariana l’unica carenza realisticamente ipotizzabile è quella di ferro. In questo caso, oltre a chiedere un aiuto a un medico, è bene aumentare l’assunzione di legumi, broccoli, cavolo, verza, pane e altri farinacei integrali preferibilmente lievitati con lievito naturale. Si consiglia di aumentare l'assimilabilità del ferro consumando nello stesso pasto cibi contenenti cibi ricchi in vitamina C e altri acidi contenuti nella frutta ed evitare di assumere in un pasto ricco di ferro sostanze che ne riducano l’assorbimento, quali latticini e caffè, tè, cioccolato e vino. Argomenti alimentazione Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato La Zampa Portato al rifugio con “cicatrici dappertutto”, il cane Olive nasconde un triste passato segreto che ora ha la possibilità di dimenticare La Zampa Il legame speciale di un vitello con Tofu e Tempeh, i due cani che gli fanno da “guardia del corpo” di Isabella Amato Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio Leggi anche Sindrome metabolica, il digiuno intermittente può migliorare salute e controllare la glicemia Colesterolo, livelli fluttuanti già nell’infanzia aumentano il rischio di aterosclerosi in età adulta Contenitori per alimenti: attenti al bisfenolo Salute Ammalarsi di tumore o infettarsi a causa del Covid: una “firma” sulle cellule decide la lotteria della vita di Valentina Arcovio “Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici di Valentina Arcovio \"Io sono un po' matto. E tu?\" Star e attori disabili sul set della commedia sui disturbi psichici \"Io sono un po' matto\", Stefania Rocca discute con Dario D'Ambrosi in una scena del film leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Los Angeles, arrestati 68 membri di gang neo nazi. Chi sono i Peckerwoods",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/03/news/gang_neo_nazi_los_angeles_arresti_peckerwoods-14687161/",
            "Content": "Sono 68 le persone accusate di appartenere a una gang di suprematisti bianchi che vendeva droga e commetteva estorsioni nella San Fernando Valley, a nord di Los Angeles. Quarantadue di loro sono state arrestate ieri, le altre erano già in carcere. La maxi inchiesta - condotta da detective locali e federali, con l'aiuto della squadra anti terrorismo dell'Fbi - è «una delle più grandi operazioni nella storia del Dipartimento di giustizia contro un'organizzazione neo-nazista, suprematista bianca e violenta», ha dichiarato il procuratore Martin Estrada. I Peckerwoods (nome che letteralmente significa «i picchi», ma che nello slang carcerario si usa per indicare i detenuti bianchi) si considerano una sezione locale della Fratellanza Ariana, ampia e violenta gang di detenuti, e hanno abbracciato l'iconografia e l’ideologia nazista. Le foto che gli inquirenti hanno consegnato al tribunale come prove mostrano tatuaggi a forma di svastica e con l'acronimo Sfv, che indica la provenienza della gang (la San Fernando Valley), ma anche il motto «Search for victims (alla ricerca di vittime)». E poi armi, munizioni, droga e contanti. Sono proprio le attività illegali del gruppo a configurare i reati per cui sono imputati: estorsione, traffico di armi da fuoco, traffico di droga e frode. Se condannati, rischiano tutti l'ergastolo. «I Peckerwoods sono una forza distruttiva. L'ideologia violenta suprematista bianca e la loro vasta attività criminale sono una grave minaccia per la nostra comunità», ha precisato Estrada nel comunicato stampa diffuso dopo lamaxi operazione."
        },
        {
            "Title": "Calcolo giorni tra due date",
            "Source": "La Stampa",
            "Date": "2024-10-04",
            "Link": "https://www.lastampa.it/economia/calcolatori/2024/10/04/news/calcolo_giorni-14689047/",
            "Content": "Calcolo giorni tra due date Data iniziale Data iniziale Calcola Risultato Differenza in giorni: Differenza in mesi: Differenza in anni: Scopri come calcolare i giorni tra due date facilmente, un must-have per chi ama organizzare eventi, tenere sotto controllo le scadenze o semplicemente per chi è curioso di sapere quanto manca a un'occasione speciale. Con il nostro contagiorni, dire addio ai problemi di conteggio manuale su calendari e agende è più semplice che mai. Che tu stia contando i giorni che mancano al tuo prossimo compleanno, anniversario, una festività nazionale, o qualsiasi altro evento importante, con il nostro strumento il conteggio diventa semplicissimo. Usare il nostro contatore di giorni è facilissimo e adatto a tutti: ti basta inserire la data di inizio e quella di fine, e in un attimo saprai quanti giorni ci sono di mezzo. Questo strumento si dimostra indispensabile per organizzare al meglio il tuo tempo, sia che si tratti di impegni personali, lavorativi o scolastici, offrendoti una panoramica precisa del tempo a tua disposizione per prepararti al meglio o semplicemente per vivere l'attesa con più emozione. Calcolo giorni tra due date: come funziona? È sufficiente digitare nel calcolatore di giorni la data di inizio (per esempio, il 22/09/2024) e quella di fine (ad esempio, il 25/12/2024), considerando tutti i giorni, inclusi sabati e festivi. Il nostro calcolatore ti informerà che mancano 94 giorni a Natale, con una differenza espressa anche in mesi: 3 mesi e 3 giorni. Questo metodo rende il calcolo dei giorni non solo accurato ma anche immediato, semplificando la pianificazione di qualsiasi evento o scadenza. Nota: Il calcolatore è destinato ad un uso personale a titolo gratuito che non costituisce in alcun modo un parere professionale.In nessun caso Gedi Digital potrà essere ritenuta responsabile per eventuali errori di calcolo o altro genere di pregiudizio causato dall’uso del calcolatore.L’utente sarà unico responsabile di ogni conseguenza derivante dall’utilizzo del calcolatore, rinunciando sin da ora ad ogni e qualsivoglia richiesta – anche a titolo di indennizzo, rimborso o risarcimento - nei confronti di Gedi Digital.I dati inseriti dall’utente nel modulo sono trattati e gestiti esclusivamente sul browser dell’utente e le informazioni immesse non vengono conservate in alcun modo. Acquista da 0.7€/sett Video Video del giorno Alluvione Emilia-Romagna, la rabbia degli abitanti di Traversara: \"Un incubo costante, pretendiamo di tornare a vivere\" In collaborazione con: Il paese di Cesare Pavese è tra i 5 borghi rurali più affascinanti d’Italia: si trova nelle Langhe È tempo di vendemmia! Ecco i 3 borghi vinicoli da scoprire vicino ad Asti Leggi anche Calcolo percentuale online Simula il tuo piano di accumulo Calcola interessi legali in pochi passi © Riproduzione riservata La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. EFFETTO IMMEDIATO Olio rimpolpante viso: i 5 più potenti per rughe profonde ECCO LE MIGLIORI Scarpe comode per piedi difficili Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Canto, recitazione, public e radio speaking: al via la prima academy per chi ha la Sma",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/labrevolution/2024/10/04/news/canto_recitazione_public_e_radio_speaking_al_via_la_prima_academy_per_chi_ha_la_sma-423535184/",
            "Content": "Sviluppare la capacità di usare, bene, la propria voce. Affinché diventi uno strumento di realizzazione personale, magari professionale. E un alleato fidato. Grazie a una talent school sulle tecniche dell’uso della voce unica nel suo genere, perché dedicata a chi ha la SMA, l’atrofia muscolare spinale, una malattia complessa che in Italia colpisce ogni anno un bambino su 10 mila e che porta alla progressiva perdita delle capacità motorie. È SMA Talent School, un progetto ideato dai Centri Clinici NeMO (il network nazionale dei centri esperti per la cura e la ricerca sulle patologie neuromuscolari) e dall’associazione di riferimento nazionale Famiglie SMA, insieme a Roche, e realizzato con l’aiuto dei professionisti della scuola di alta formazione artistica Accademia09. A chi si rivolge la SMA Talent School Di cosa si tratta esattamente? Di un percorso di formazione a distanza della durata di 9 mesi in una disciplina a scelta tra canto, recitazione, public speaking e radio speaking. L’’obiettivo è far scoprire le tante possibilità di utilizzo delle abilità vocali e, allo stesso tempo, lavorare per migliorare le capacità respiratorie e di espressione. È rivolto a persone con Sma tra 9 e 63 anni, e ha già coinvolto 67 ‘studenti’.“La partecipazione così numerosa al progetto ci dimostra che vivere con una patologia rara e una disabilità complessa non significa rinunciare a coltivare i propri talenti - commenta Anita Pallara, presidente di Famiglie SMA - La SMA Talent School non è solo un’esperienza formativa: è uno spazio dove ognuno può mostrare ciò che ha da offrire al mondo, mettendo in gioco le proprie passioni e il proprio desiderio di entrare in relazione con gli altri. Siamo orgogliosi di dare voce alla nostra comunità, insieme a partner che condividono la medesima visione di inclusione e di una società capace di dare valore alle specificità di ciascuno\". Se c’è la sclerosi multipla, diminuisce il rischio di Alzheimer di Anna Lisa Bonfranceschi 27 Agosto 2024 Come è organizzata la formazione Le lezioni cominceranno il 7 ottobre e saranno condotte da quattro coach professionisti coordinati da Federico Bertozzi, Direttore Didattico di Accademia09. Ci saranno Cristiano Violo, Mind Coach e Mind Trainer, per il corso di Public Speaking; Lavinia Longhi, attrice di fama internazionale, per il corso di recitazione; il cantautore Pierdavide Carone per la classe di canto; lo speaker Matteo Campese per quella di Radio Speaking. Ma la scuola non è solo formazione artistica: il team sarà infatti composto anche da Simona Spinoglio, psicologa, educatrice, peer counsellor e cantoterapeuta, e da Paola Tomasi e Nicoletta Madia, esperte in comunicazione sociale e sanitaria dei Centri Clinici NeMO. Sclerosi multipla, la perdita di volume cerebrale può rallentare di Letizia Gabaglio 27 Settembre 2024 Video-tutorial, diari e un canale Instagram Verranno inoltre realizzati video tutorial e diari per approfondire temi specifici, come quello della respirazione, della comunicazione e della cura di sé. Ma non solo: attraverso un canale Instagram (www.instagram.com/smatalentschool) verranno raccontate le esperienze, le emozioni e le aspettative dei partecipanti. Al di là della formazione specifica, il cuore del progetto è, infatti, la ricerca del proprio posto nel mondo, la sperimentazione di strade nuove anche attraverso l’arte, la promozione della cultura dell’inclusione centrata sul valore della persona, e la sensibilizzazione sulla malattia. \"Nei nostri centri ci impegniamo quotidianamente per offrire una cura che vada oltre la risposta clinica, includendo il supporto emotivo e sociale della persona e della sua famiglia - spiega Marco Rasconi, presidente dei Centri Clinici NeMO - Questo percorso è l’esempio concreto di come il valore della presa in carico si intrecci con il desiderio di costruire il proprio progetto di vita”. Proteggere e preservare la funzionalità respiratoria, migliorare la capacità comunicativa e prendersi cura degli aspetti emotivi e sociali significa supportare il percorso clinico, ma anche attivare quelle condizioni che permettono di garantire qualità di vita in tutte le sue dimensioni, aggiunge Emilio Albamonte, neuropsichiatra infantile del Centro Clinico NeMO di Milano: “Per i bambini, per esempio, lavorare sullo sviluppo delle loro risorse non può che portare energia positiva per il percorso di crescita”. Va anche detto che in questi anni si sta assistendo a una rivoluzione terapeutica nella Sma: “In un contesto così articolato, risulta ancora più importante una presa in carico multidisciplinare che ponga attenzione ai tanti aspetti che influenzano la qualità di vita - conclude Katia Patanella, medico neurologo del Centro Clinico NeMO Roma, area adulti - La SMA Talent School, in questo senso, rappresenta un alleato prezioso che affianca al percorso clinico un approccio sistemico, per valorizzare la persona nella sua totalità. Credo che questi siano i passi concreti per un cambiamento nel percorso di cura e di vita”. Argomenti sclerosi multipla Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche “La mela di Aism” compie 30 anni Sclerosi multipla, un docufilm per raccontare la vita oltre la malattia Un “cervello in provetta” aiuterà a sviluppare nuove terapie per la sclerosi multipla Salute Tumori, Perrone (Aiom): una tassa di scopo per disincentivare l'acquisto di sigarette di Irma D'Aria Fumo, Cinieri (Fondazione Aiom): tumori del polmone prima causa di morte nelle donne di Irma D'Aria Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Meloni ritira la querela contro Luciano Canfora: lo storico aveva definito la premier “neonazista nell’animo”",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/04/news/meloni_neonazista_canfora_querela-14689100/",
            "Content": "(ansa) Il premier Giorgia Meloni ha ritirato la quererela nei confronti dello storico Luciano Canfora. Il filologo 82enne, seguito dall'avvocato Michele Laforgia, era in giudizio a Bari, accusato di diffamazione aggravata. La leader di Fratelli d'Italia, che era stata definita da Canfora \"neonazista nell'anima\" nell'aprile 2022, aveva chiesto un risarcimento di 20 mila euro. L'inizio del processo era fissato per il 7 ottobre: il 18 aprile scorso il giudice Antonietta Guerra, del tribunale di Bari, aveva disposto il rinvio a giudizio dello storico perché si era rivelata necessaria \"una integrazione probatoria approfondita incompatibile con l'udienza predibattimentale\". Nei mesi scorsi 30 associazioni e organizzazioni, oltre 250 cittadini, hanno firmato un appello di solidarietà nei confronti di Canfora, tra questi i sei comitati provinciali di Anpi, Arci Puglia, Cgil, Libera, la fondazione Di Vagno, partiti politici, associazioni politico-culturali, le organizzazioni studentesche regionali riunite nella Rete della Conoscenza. L'episodio contestato risale all'11 aprile di due anni fa, quando Meloni era parlamentare d'opposizione e il presidente del Consiglio in carica era Mario Draghi. Canfora fu invitato a parlare nel liceo scientifico \"Fermi\" di Bari nell'ambito di un incontro sul conflitto russo-ucraino e definì Meloni \"neonazista nell'anima\", \"una poveretta\", \"trattata come una mentecatta pericolosissima\". Per questo l'attuale premier aveva querelato il filologo e la procura di Bari aveva chiesto la citazione diretta in giudizio. Canfora avrebbe \"senza giustificazione alcuna - si leggeva nell'atto del legale di Meloni - leso l'onore, il decoro e la reputazione della persona offesa\". \"Aggredendo, vieppiù, la sua immagine, come persona e personaggio politico, con volgarità gratuita e inaudita, utilizzando volgari epiteti - imprevedibili ed estemporanei - che hanno seriamente minato la sfera intima e privata, oltre al patrimonio morale e personale della stessa persona offesa\". La dinamica dei fatti avrebbe \"determinato profondi strascichi sulla psiche e sull'immagine personale e professionale della parte civile, tenuto conto dell'ingiusta lesione del diritto inviolabile inerente la propria dignità, immagine e reputazione\". La richiesta di risarcimento sarebbe stata \"motivata, anzitutto, dal pregiudizio psicofisico sofferto e, soprattutto, dalla lesione alla reputazione, all'onore e all'immagine\" della premier."
        },
        {
            "Title": "Aeroporto Madrid, maxi sequestro di cocaina: fermato anche un italiano",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/04/news/aeroporto_madrid_fermato_italiano_sequestro_cocaina-14688180/",
            "Content": "Tre persone, di cui una di nazionalità italiana e due cittadini colombiani, sono state arrestate dalla guardia civile all'aeroporto Adolfo Suarez-Madrid Barajas con l'accusa di aver trasportato circa 200 chili di cocaina in 5 bagagli su voli provenienti dalla Repubblica Dominicana e dalla Colombia. La droga, informa la guarda civile in una nota, era distribuita in 158 pacchetti di vario peso, misure e imballaggi, nascosti in cinque valigie intercettate alcuni giorni fa in una delle sale di ritiro bagagli dello scalo internazionale madrileno. Gli arrestati, dei quali non sono state ancora fornite le generalità, sono un italiano e due colombiani di età compresa fra i 23 e i 76 anni. Il sequestro dell'ingente carico di droga è stato eseguito dagli agenti dell'Unità Fiscale e di Frontiera dell'aeroporto di Barajas durante i controlli di routine per la lotta al contrabbando, in un'operazione alla quale ha partecipato la squadra specializzata nell'Identificazione di condotte anomale e di reazione operativa (Icaro) impegnata quotidianamente nelle sale di ritiro dei bagagli per individuare azioni sospette. Due delle cinque valigie cariche di cocaina sequestrate non sono state reclamate da nessun passeggero, segnala la nota della guardia civile."
        },
        {
            "Title": "Fabriano, Fedrigoni chiude Giano: 195 lavoratori a rischio",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/04/news/fabriano_fedrigoni_giano-14687988/",
            "Content": "Il gruppo Fedrigoni ha annunciato l'uscita dal business dell'ufficio, ma ha confermato la volontà di continuare a investire sulle Marche e sulla crescita del brand Fabriano a livello globale. Dal primo gennaio 2025 Giano, società che si occupa del business dell'ufficio, cesserà ogni attività commerciale e produttiva. Ad ore partiranno le lettere del licenziamento collettivo per 195 dipendenti, nello specifico: gli addetti alla produzione di carta per l'ufficio, manutenzione e gestione di materiali e spedizioni dello stabilimento di Fabriano (la sola macchina continua F3), l'unità di trasformazione del vicino sito di Rocchetta (il reparto di taglio), e gli impiegati di Giano. La comunicazione da parte dell'AD Marco Nespolo è avvenuta nella riunione odierna con i sindacati in svolgimento a Fabriano (Ancona). «Non stiamo lasciando le Marche. Continueremo a investire sullo sviluppo dei nostri siti produttivi presenti sul territorio e nel brand Fabriano, simbolo d'eccellenza del Made in Italy nel mondo e asset strategico per Fedrigoni. Faremo tutto il necessario per mitigare l'impatto sulle nostre persone. Il confronto e collaborazione con tutte le parti sociali sarà fondamentale», le parole di Nespolo. Il Gruppo Fedrigoni, di proprietà di due fondi Bain Capital e BC Partners, nelle Marche è presente con stabilimenti a Fabriano e l'altro a Rocchetta; a Castelraimondo e Pioraco (Macerata) e Sassoferrato. Complessivamente 840 persone tra dipendenti e somministrati. La decisione di Fedrigoni arriva dopo due anni di ricerca di partner disposti a investire su Giano per rilanciarne la competitività. «Abbiamo cercato a lungo, senza successo, partner che dessero le necessarie garanzie di sviluppo e di rilancio del business dell'ufficio – prosegue Nespolo -. Abbiamo sondato tutti gli scenari possibili, fino a valutare la vendita dell'intero business Fabriano, nonostante sia per noi un asset strategico. Neanche in questo caso abbiamo, purtroppo, individuato potenziali partner, per cui siamo giunti alla difficile, ma necessaria decisione di uscire dal business dell'ufficio, così da poter concentrare i nostri sforzi e investimenti sui prodotti distintivi dell'arte e disegno di Fabriano, simbolo d'eccellenza del Made in Italy nel mondo e asset strategico per Fedrigoni»."
        },
        {
            "Title": "Simula il tuo piano di accumulo",
            "Source": "La Stampa",
            "Date": "2024-10-04",
            "Link": "https://www.lastampa.it/economia/calcolatori/2024/10/04/news/simulazione_piano_di_accumulo-14689063/",
            "Content": "Simula il piano di accumulo in base alle tue esigenze Deposito iniziale (€) Durata (anni) Tasso di interesse annuale (%) Frequenza calcolo interessi Mensile Annuale Frequenza versamenti aggiuntivi Mensile Annuale Versamento aggiuntivo periodico (€) Calcola Risultato Capitale finale: Deposito iniziale: Totale versamenti aggiuntivi: Totale interessi: Dettaglio Anno Interessi Capitale Scopri come incrementare il tuo capitale con il nostro calcolatore di risparmio: facile da usare, ti guida nel simulare il tuo piano di accumulo personalizzato. Ecco come funziona il piano di risparmio: Deposito Iniziale: Comincia con qualsiasi somma tu desideri investire come punto di partenza. Durata dell'Investimento: Decidi per quanto tempo intendi far crescere il tuo investimento. Tasso di Interesse Annuale: Inserisci il tasso di interesse che prevedi di ottenere ogni anno. Calcolo degli Interessi: Scegli come vuoi che vengano calcolati gli interessi, se mensilmente o annualmente. Versamenti Aggiuntivi: Imposta la frequenza con cui intendi aggiungere fondi al tuo investimento. Importo dei Versamenti Periodici: Determina quanto aggiungerai regolarmente al tuo investimento. Grazie alla funzionalità di capitalizzazione mensile degli interessi, il nostro calcolatore mostra, come anche piccoli versamenti periodici possano avere un impatto significativo sul tuo capitale finale, sfruttando la forza dell'interesse composto. Questo strumento è perfetto per chi punta a costruire un solido futuro finanziario, offrendo una visione precisa di come versamenti costanti e tassi di interesse influenzano la crescita del tuo investimento. Nota: Il calcolatore è destinato ad un uso personale a titolo gratuito che non costituisce in alcun modo un parere professionale.In nessun caso Gedi Digital potrà essere ritenuta responsabile per eventuali errori di calcolo o altro genere di pregiudizio causato dall’uso del calcolatore.L’utente sarà unico responsabile di ogni conseguenza derivante dall’utilizzo del calcolatore, rinunciando sin da ora ad ogni e qualsivoglia richiesta – anche a titolo di indennizzo, rimborso o risarcimento - nei confronti di Gedi Digital.I dati inseriti dall’utente nel modulo sono trattati e gestiti esclusivamente sul browser dell’utente e le informazioni immesse non vengono conservate in alcun modo. Acquista da 0.7€/sett Video Video del giorno Alluvione Emilia-Romagna, la rabbia degli abitanti di Traversara: \"Un incubo costante, pretendiamo di tornare a vivere\" In collaborazione con: Il paese di Cesare Pavese è tra i 5 borghi rurali più affascinanti d’Italia: si trova nelle Langhe È tempo di vendemmia! Ecco i 3 borghi vinicoli da scoprire vicino ad Asti Leggi anche Calcolo percentuale online Calcola interessi legali in pochi passi Contagiorni: Calcola giorni tra due date © Riproduzione riservata La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. EFFETTO IMMEDIATO Olio rimpolpante viso: i 5 più potenti per rughe profonde ECCO LE MIGLIORI Scarpe comode per piedi difficili Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "“E’ la mia ultima America’s Cup” annuncia Spithill, ma Luna Rossa continua",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/04/news/e_la_mia_ultima_americas_cup_annuncia_spithill_ma_luna_rossa_continua-14689741/",
            "Content": "Jimmy Spithill nella mixed zone (R. Pinto / America's Cup) Jimmy Spithill china il capo, ingombro del casco da velista dell’era delle barche volanti. Si passa una mano sul volto, chiude gli occhi e forse rivede tutta la sua vita. Quella di un ragazzino zoppicante, con i capelli rossi e le lentiggini che grazie allo sport ha affrontato e battuto i bulli e i suoi diavoli. Per l’australiano che parla italiano, dopo sette anni a Cagliari con Luna Rossa, non dev’essere semplice quello che sta per dire. “Ragazzi, questa è la mia ultima America’s Cup come atleta”. Come atleta, sia ben chiaro, perché per Jimmy potrebbe esserci un posto in un altro ruolo, sempre in Luna Rossa. Intanto, sarà a capo nel team italiano che sta mettendo insieme per un altro circuito di barche volanti, il SailGp. La regata Riavvolgiamo il nastro. Luna Rossa è scesa in acqua oggi nel duello della vita. Su 4-6, doveva vincere, anzi compiere il miracolo per risalire la corrente contro Ineos Britannia. Non ce l’ha fatta, perché gli inglesi sono stati davvero forti. Barche uguali in velocità, determinante è stata ancora una volta la fase iniziale. Ineos si è allungato sulla linea verso il pin (sinistra), Luna più centrale, tagliano quasi insieme, poi Ineos prende 20 metri e passa avanti. C’è stato un brivido nella leg 5, quando la barca italiana ha recuperato e si è portata a un soffio dalla poppa di Ineso, ma è stata una illusione. Fine della partita, fine di questa avventura. Ineos va avanti, il 12 ottobre comincia per loro l’America’s Cup contro Emirates Team New Zealand e si apre un’altra pagina di storia per la Gran Bretagna in Coppa, dove è stata per ventidue edizioni, come sfidante quando non c’era ancora la Louis Vuitton Cup (l’ultima nel 1964), poi nell’83 e nell’87 e quindi nella Prada Cup del 2021 e in quest’edizione 2024. L'abbraccio tra Jimmy Spithill e Ben Ainslie, i due rivali (R. Pinto / America's Cup) Nella base italiana Alla base di Luna Rossa non si respira aria di smobilitazione. Intanto, perché oggi comincia la Puig Women America’s Cup, la prima della storia per le donne, e c’è una squadra femminile del team che scende in acqua. Squadra capitanata dall’olimpica Giulia Conti, che ha già sbaragliato le avversarie nelle pre-regate. E poi, perché per il momento Luna Rossa non tramonta. Sempre oggi è atteso Patrizio Bertelli, il patron, che ha già fatto sapere che vuole dire lui, cosa ne sarà di questa incredibile avventura cominciata nel lontano ormai 1997. Ma i figlio Lorenzo, già ieri, lo ha anticipato: “È la prima volta che abbiamo la barca potenzialmente più veloce della competizione; è la prima volta che abbiamo così tanti velisti accaniti nella squadra e un futuro luminoso davanti a noi con giovani velisti promettenti. Se ci fermiamo a oggi certo non va bene, ma se guardiamo le cose con la giusta prospettiva dobbiamo essere positivi: abbiamo un grande futuro davanti di noi”. La sconfitta resta dietro le spalle, dunque. E si va avanti. “La buona notizia è che la squadra andrà avanti e questa è la cosa più importante per la vela, per i giovani e per tutti gli appassionati - conferma lo skipper e team director Max Sirena -. L’America’s Cup è un trofeo molto difficile da vincere, quasi impossibile, l'unico modo per riuscirci è continuare a provarci e provare a fare un errore in meno del tuo rivale. Anche Checco Bruni guarda avanti. “Non penso sarà la mia ultima Coppa, perché voglio una rivincita. Ma vedremo”. Max Sirena, il peso della sconfitta (LR/Borlenghi) Anche Spithill guarda avanti, ma in un altro modo. “ll mio tempo come atleta in Coppa è terminato. Se guardo alla nuova generazione di ragazzi e ragazze che stanno arrivando, sono molto più avanti di me e della mia generazione quando avevamo la loro età. E credo che sia giunto il momento per loro di prendere la palla al balzo. E non vedo l'ora di vederli scendere in campo e, spero, di portare a termine il lavoro che abbiamo iniziato”. Jimmy, poi, si guarda anche indietro. “E’ stata una corsa incredibile. Ho cominciato a 19 anni, nel 1999. Ho timonato una barca in ogni Coppa fino ad ora. E se mi aveste detto che il nostro sport sarebbe arrivato a questo punto quando ho iniziato, non ci avrei creduto. E’ stata una corsa incredibile. Ma allo stesso tempo, devo essere onesto con me stesso”."
        },
        {
            "Title": "Corte Europea:\"Norme Fifa contrarie al diritto Ue\"",
            "Source": "La Stampa",
            "Date": "2024-10-04",
            "Link": "https://www.lastampa.it/sport/calcio/2024/10/04/news/fifa_norme_ue-14688560/",
            "Content": "Lassana Diarra quando giocava nel 2015 nel Marsiglia (afp) Le norme della Fifa sui trasferimenti dei calciatori tra club sono «contrarie al diritto dell'Unione europea e potrebbero ostacolare la libera circolazione». Lo ha stabilito la Corte di giustizia dell'Ue, che ha preso in esame il ricorso dell'ex nazionale francese Lassana Diarra contro il divieto di trasferimento allo Charleroi dopo l'interruzione del contratto con la Lokomotiv Mosca. La sentenza della Corte Ue potenzialmente è in grado di rivoluzionare le regole del calcio mercato. Lassana Diarra aveva contestato le norme Fifa a seguito di una disputa con un club risalente a un decennio fa. Diarra aveva firmato un contratto di quattro anni con il Lokomotiv Mosca nel 2013 ma l'accordo era stato rescisso un anno dopo, dopo che il calciatore non era soddisfatto di alcuni presunti tagli salariali. Il Lokomotiv Mosca aveva fatto domanda alla camera di risoluzione delle controversie Fifa per ottenere un risarcimento, mentre Diarra aveva chiesto gli stipendi non pagati. La Corte arbitrale dello sport aveva così stabilito che il centrocampista aveva rescisso il contratto senza «giusta causa» e al giocatore è stato ordinato di pagare 10,5 milioni di euro. Diarra si è così rivolto a un tribunale, affermando che la sua ricerca di un nuovo club era stata ostacolata dalle norme Fifa che riconoscono una responsabilità in solido con il calciatore per il pagamento del risarcimento al Lokomotiv. Inoltre, la nuova società sarebbe stata soggetta, in determinate situazioni, a una sanzione sportiva che consiste nel divieto di tesserare nuovi giocatori per un determinato periodo. Non solo, l'associazione nazionale a cui appartiene l'ex club del giocatore si sarebbe poi potuta rifiutare di rilasciare un Certificato di Trasferimento Internazionale all'associazione in cui è iscritta la nuova società, finché è in corso una controversia tra l'ex club e il giocatore in merito alla risoluzione del contratto. La Corte Ue era stata chiamata in causa dalla Corte d'Appello di Mons, alla quale Diarra aveva fatto ricorso. Secondo il tribunale europeo tali norme violano la legislazione comunitaria sulla concorrenza e la libertà di movimento. «In primo luogo, le norme in questione sono tali da ostacolare la libera circolazione dei calciatori professionisti che intendono sviluppare la loro attività andando a lavorare per un nuovo club, stabilito nel territorio di un altro Stato membro Ue», spiega la Corte. In secondo luogo, per quanto riguarda il diritto della concorrenza, la Corte ritiene che «le norme in questione comportino la restrizione, se non addirittura l'impedimento, della concorrenza transfrontaliera che potrebbe essere esercitata da tutti i club stabiliti nell'Unione europea». Il commento della Fifa La sentenza della Corte di giustizia europea sul caso Diarra «mette in discussione solo due paragrafi» delle norme internazionali sui trasferimenti, e ora la Fifa «analizzerà la decisione» prima di qualsiasi ulteriore commento. È immediata la reazione della confederazione mondiale del calcio alla decisione della Corte Ue. «La Fifa ha preso atto della sentenza emessa oggi dalla Corte di Giustizia dell'Unione Europea in relazione al caso del giocatore Lassana Diarra», e si dichiara «soddisfatta che la legalità dei principi chiave del sistema dei trasferimenti sia stata riconfermata dalla sentenza odierna»."
        },
        {
            "Title": "Influenza, l’allarme degli esperti: “Sarà una stagione intensa”",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/02/news/influenza_allarme_stagione_intensa-423529383/",
            "Content": "Manca ancora qualche settimana all’inizio della stagione influenzale, ma i numeri della “Toto influenza” hanno già cominciato da giorni a farci “tremare”. I pronostici ci prospettano un inverno difficile, complicato e intenso almeno quanto la passata stagione influenzale. Sono previsti ben 14,5 milioni di italiani colpiti da influenza e infezioni respiratorie, tra cui il Covid, stando alle stime di Fabrizio Pregliasco, direttore della Scuola di Specializzazione in Igiene e Medicina Preventiva dell'Università degli Studi di Milano e direttore sanitario dell'’Azienda–Irccs Ospedale Galeazzi Sant’Ambrogio di Milano. L’esperto teme una stagione influenzale anche “più vivace” di quella precedente. Influenza: approvato negli Usa il primo vaccino fai-da-te. È uno spray nasale 23 Settembre 2024 Toto influenza In verità, non è possibile prevedere cosa succederà nei prossimi mesi. Ma dalle informazioni che arrivano dall’Australia, dove la stagione influenzale si è da poco conclusa, gli scenari non sono tra i migliori. “Probabilmente sarà una stagione influenzale dura, come del resto lo è stata anche lo scorso anno”, sottolinea Giovanni Rezza, professore di Igiene e Sanità Pubblica presso l’Università Vita-Salute San Raffaele di Milano ed ex direttore generale della Prevenzione sanitaria presso il Ministero della Salute. Secondo le previsioni dell’Organizzazione Mondiale della Sanità, i virus influenzali più probabili per quest’anno ne includono due di tipo A (AH1N1 e AH3N2) e uno di tipo B (lignaggio B/Victoria). Per questo motivo, i vaccini saranno trivalenti. Covid, variante Xec, Pregliasco: “Più debole ma si diffonde in fretta. Conviene proteggersi” di Irma D'Aria 27 Settembre 2024 Virus prevalenti “Il virus predominante nella scorsa stagione è stato l’AH1N1, un virus a cui i bambini piccoli non sono stati esposti durante la pandemia”, spiega Rezza. “Per cui la scorsa stagione il virus ha trovate dinanzi a sé una prateria dove correre liberamente, ad esempio nelle scuole, fino ad arrivare alle case di molte famiglie italiane”, aggiunge. Qualcosa di simile potrebbe succedere anche quest’anno, in cui si prevede che il virus prevalente sia l’AH3N2. “Come accaduto per l’AH1N1, anche l’AH3N2 troverà una prateria dove correre e con molta probabilità anche per la prossima stagione influenzale avremo numeri simili a quelli dello scorso anno”, evidenzia Rezza. L’onda messaggera Un piccolo assaggio di quello che ci aspetta lo possiamo “leggere” in quella che gli inglesi chiamano “herald wave”, letteralmente l’onda messaggera, della passata stagione influenzale. “Si tratta di quella che in Italia definiamo ‘coda dell'influenza’ che, lo scorso anno, è stata particolarmente lunga proprio a causa della diffusione di AH3N2, un altro indizio importante di ciò che potrebbe accadere quest’anno”, sottolinea Rezza. Una stagione influenzale “vivace”\", tuttavia, non porterà necessariamente a risvolti clinici peggiori. “Non abbiamo alcun segnale relativo alla maggiore o minore gravità dell’influenza che arriverà”, sottolinea Rezza. I sintomi, quindi, saranno gli stessi di sempre: febbre con esordio improvviso, brividi, freddo, dolori muscolari e malessere generale. “Ma se seguiamo la legge dei grandi numeri: più contagi avremo e più sarà alta la probabilità di complicanze gravi tra i soggetti più a rischio”, sottolinea Rezza. Influenza, otto vaccini per la nuova stagione: quali sono e chi li deve fare di Donatella Zorzetto 18 Settembre 2024 La campagna vaccinale Per questo, anche per la prossima stagione influenzale, gli esperti raccomandano la vaccinazione dei soggetti fragili. La campagna è appena partita e si spera registri un successo maggiore rispetto a quello dello scorso anno. Il ministero della Salute mira a una copertura vaccinale del 75% dei soggetti a rischio, coinvolgendo ASL, farmacie e medici di famiglia. È sufficiente una singola dose del vaccino che viene somministrato con un’iniezione intramuscolo, nel braccio per gli adulti e nella coscia per i bambini fino ai due anni di età. È disponibile anche sotto forma di spray, somministrato nei bambini per via intranasale. In linea generale, come previsto dalle indicazioni emanate nella circolare ministeriale, i vaccini sono raccomandati e offerti gratuitamente agli over60, alle donne in gravidanza e post partum, ai ricoverati in lungodegenza, alle persone con malattie croniche come diabete, malattie cardiache e respiratorie o problemi al sistema immunitario, ad alcune categorie di lavoratori come personale sanitario e socio-sanitario, forze di polizia e vigili del fuoco, allevatori o chi lavora a contatto con animali, e ai donatori di sangue. Sono, inoltre, raccomandati ai bambini non a rischio nella fascia di età 6 mesi/6 anni. Argomenti influenza covid Questo è un articolo a pagamento, ma oggi te lo regaliamo.Buona lettura! LEGGI Chiudi Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche Covid e influenza, scoperto il gene che ti dice se sopravviverai ai virus Influenza, otto vaccini per la nuova stagione: quali sono e chi li deve fare Nuovo vaccino combinato contro Covid e influenza, Moderna: \"Buoni risultati\" Salute Tumori, Perrone (Aiom): una tassa di scopo per disincentivare l'acquisto di sigarette di Irma D'Aria Fumo, Cinieri (Fondazione Aiom): tumori del polmone prima causa di morte nelle donne di Irma D'Aria Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Finisce il sogno di Luna Rossa, la Louis Vuitton Cup ora è inglese",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/04/news/finisce_il_sogno_di_luna_rossa_la_louis_vuitton_cup_ora_e_inglese-14688864/",
            "Content": "Esultano gli inglesi di Ineso Britannia: la Louis Vuitton Cup 2024 è loro (I. Roman/AC) Le urla belluine dei velisti di Ineos salgono al cielo. I tifosi a terra e sui gommoni piangono. La festa è per loro, la Louis Vuitton Cup parla inglese, il sogno per Ben Ainslie e compagni prosegue. E cala un sipario mesto su Luna Rossa, che si è difesa, ma non è bastato. Checco Bruni, il timoniere, piange.”Bravi, ve la siete meritata”, dice agli avversari. Poi, rivolto ai tifosi. “Ragazzi, grazie mille per il sostegno. Purtroppo è andata male. Ma Luna Rossa tornerà più forte”. L’edizione 2024 della selezione degli sfidanti si chiude oggi sul 7 a 5 per Ineos Britannia, che dalla prossima settimana (12 ottobre) andrà a incrociare le armi contro Emirates Team New Zealand per l’America’s Cup. La festa sfumata “Prima o poi il momento arriva. Il momento della sopravvivenza nell’America’s Cup. Agli americani non piace il pareggio, non lo capiscono, vince uno solo. E’ crudele la Coppa” diceva Marco Mercuriali, il rules coach di Luna Rossa, uno che si è fatto tutte le edizioni dell’America’s Cup con Luna Rossa e che aveva iniziato con Azzurra. Era l’ora del dock out, nella base di Luna Rossa. Noi c’eravamo, per assistere all’incoraggiamento corale per i velisti italiani. Tante bandiere, la musica, Matteo Plazzi (rules advisor del team, sette edizioni di Coppa nella sua sacca in vari ruoli) che tingeva le guance di tutti con una matita tricolore. Famiglie, amici, ospiti, tutti a ballare, a incitare, a lanciare baci ai “guerrieri”. E poi, il volume alle stelle per “Vado al massimo” di Vasco, che segna il disormeggio della barca dal molo. Era un dock out importante. Oggi era il giorno della verità. O dentro o fuori. E purtroppo è stato fuori. La regata Di primo mattino sembrava non dovessero regatare. Il meteo dava un vento da Sud tra i 6 e i 9 nodi, le bandiere non garrivano quasi. Poi, poco prima delle 14, la brezza è cresciuta sino a 8-15 nodi. Il comitato di regata ha dato il via libera, il duello è cominciato. Circling, entrambe le barche che entrano nel box da destra, Ineos si allunga verso il pin (boa sinistra), Luna resta più in mezzo, la partenza è quasi pari. Ma Ineos ha un refolo in più dalla sua, si prende 20 metri. E questi 20 metri saranno decisivi. Entrambi i team hanno corso puliti, senza errori. Ma si sa, se le due barche sono uguali come velocità (anche se gli inglesi sembravano avessero un pelo più di gas in poppa), chi prima va avanti e si mette tra avversario e boa, ha la meglio. E così è stato. A scorrere la storia della regata si vede come le due barche facciano quasi lo stesso numero di manovre, di lato in lato, e che Luna non guadagni la svolta: meno 10, 9, 11, 7. Qualcosa accade in leg 5, quando Luna recupera: vira e si porta dal centro sulla destra del campo, Ineos copre, ma fa un leggero touch down, che fa guadagnare ancora qualcosa alla barca italiana, che ora è dietro di soli 23 metri. La regata si riapre. Ma è un’illusione. I team sono prudenti, passano le boe con tutti e due foil in acqua, per non rischiare. Intanto, durante la leg 7, gli addetti della Louis Vuitton Cup caricano il baule griffato con la Louis Vuitton Cup, che andrà consegnata al vincitore, e non è un bel segnale. Poco dopo, si chiude l’ultima poppa, l’ultima corsa. Ineso taglia con un vantaggio di circa 300m e 17 secondi. Urla di giubilo, in inglese. Il futuro Alla barca dei vincitori si avvicina il gommone del team con sopra Jim Ratcliffe, il milionario British, sponsor con Ineos della barca, l’uomo che ha portato a Ben Ainslie lo skipper la tecnologia anche di Mercedes di F1, di cui detiene il 33%. E’ contento, abbraccia Ainslie. Si dice che non è sicuro che il tycoon resterà per una prossima edizione della Coppa. Ma lo skipper e timoniere di Ineos Britannia ha già dichiarato che la Gran Bretagna, e soprattutto lui, ci saranno alla prossima edizione. Ha già in tasca un accordo con Emirates Team New Zealand: comunque andrà questa America’s Cup, che li vedrà protagonisti, i ruoli di Defender e Challenger of record per quella che verrà dopo se lo spartiranno loro. E Luna Rossa? Bruni ha detto che tornerà “più forte”. E’ la prima volta che si parla di un’altra campagna di Coppa per la squadra italiana griffata Prada Pirelli."
        },
        {
            "Title": "Diabete, a rischio anche cuore e reni: le regole per prevenire il danno d’organo",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/sportello-cuore/2024/10/04/news/diabete_rischio_cuore_e_reni_le_regole_per_prevenire_il_danno_d_organo-423535028/",
            "Content": "Il diabete mette a rischio anche cuore e reni e in modo piuttosto serio. La cosiddetta ‘malattia dello zucchero’, infatti, aumenta di 2-3 volte il rischio di un infarto del miocardio e di 2-5 volte il rischio di scompenso cardiaco. Non solo: il 40% dei pazienti sviluppa Malattia Renale Cronica. Dunque, curare il diabete guardando solo alla glicemia non è sufficiente visto che questa malattia rappresenta un fattore di rischio cardiovascolare, renale e metabolico. Curarlo significa quindi non solo ridurre i valori glicemici ma anche, e soprattutto, proteggere i pazienti dal danno d’organo valutando le connessioni pericolose tra cuore, rene e metabolismo. Cosa significa questo per i 4 milioni di italiani che convivono con la malattia? Che cosa cambia per la prevenzione e il trattamento del diabete? A queste e ad altre domande hanno risposto diabetologi, nefrologi e cardiologi nel corso del media talk “Diabete Cuore Reni – Le Connessioni pericolose. Rischi noti e meno noti nel circuito cardionefrometabolico”, promosso da Boehringer Ingelheim e Lilly. Diabete di tipo 2 nei bambini: ogni due anni 9% di casi in più 03 Ottobre 2024 La connessione tra diabete e cuore I sistemi cardiovascolare, renale e metabolico sono interconnessi e condividono numerosi fattori di rischio. Il mancato funzionamento anche di uno solo di questi sistemi comporta, a cascata, ripercussioni su tutti gli altri che a loro volta portano ad un aumento del rischio di mortalità per cause cardiovascolari. “Il diabete raddoppia il rischio di eventi cardiovascolari e la mortalità conseguente a infarto e ictus”, spiega Salvatore A. De Cosmo, presidente eletto dell’Associazione Medici Diabetologi e direttore di Medicina Interna-Endocrinologia all’Irccs Casa Sollievo della Sofferenza di San Giovanni Rotondo (Foggia). “Per questo l’obiettivo principale oggi nella gestione della persona affetta da diabete è quello di trattare in maniera integrata la malattia diabetica, con una speciale attenzione alle correlazioni nefro-cardio-metaboliche e al mantenimento in salute degli organi bersaglio. In definitiva, se soffre il cuore, il rene ne risente; se soffre il rene, ne risente il cuore”. L’arma più potente contro il diabete 2? I nostri muscoli di Aureliano Stingi 30 Settembre 2024 La connessione tra diabete e reni Se il collegamento tra diabete e cuore è forse più noto, molto meno lo è il collegamento con i reni. “Il diabete può compromettere la salute dei reni in diversi modi: tra questi, elevati livelli di glucosio sul glomerulo, l’unità filtrante che a causa dello stress ossidativo con il tempo muore, e l’elevata pressione all’interno del glomerulo, considerando che il 95% dei pazienti diabetici sono anche ipertesi”, chiarisce Angelo Avogaro, presidente della Società Italiana di Diabetologia. “Man mano che il rene perde la sua capacità di filtro aumenta la produzione di creatinina nel sangue e la presenza di albumina nelle urine. Nella fase iniziale, che dura anni, l’insufficienza renale è asintomatica”. Gli esami da fare Ma allora chi ha il diabete cosa deve fare per evitare il coinvolgimento dei reni considerando che la malattia renale è asintomatica? “Per arginare il rischio di una progressione silenziosa della malattia renale cronica – risponde Massimo Morosetti, presidente della Fondazione Italiana del Rene, direttore di Nefrologia dell’Ospedale Grassi di Ostia Asl Roma 3 - si può ovviare attraverso l’esame del sangue per il dosaggio della creatinina e l’esame delle urine per ricercare l’eventuale presenza di albumina o di globuli rossi. Questi due semplici esami consentono una prima valutazione della funzionalità renale. Alcune categorie di pazienti come i diabetici, gli obesi, chi soffre di ipertensione o vasculopatie e chi ha familiarità per malattia renale, dovrebbero sottoporsi con regolarità ad un esame del sangue e delle urine. È importante rivolgersi sempre al nefrologo, che è lo specialista dei reni in grado di prendere in carico il paziente all’interno di uno specifico percorso di assistenza e cura”. Diabete, autotrapianto di isole pancreatiche da staminali fa regredire la malattia di Simone Valesini 27 Settembre 2024 Il trattamento terapeutico Le connessioni tra diabete, ipertensione, diabete, cardiopatie, obesità sono confermate dallo studio epidemiologico Carhes, condotto in Italia da Sin, Amco e Istituto Superiore di Sanità: ciascuna di queste condizioni rappresenta un fattore di rischio per la Malattia Renale Cronica e richiede un monitoraggio particolare per favorire la diagnosi tempestiva anche perché ci sono cure efficaci. “La progressione della Malattia Renale Cronica - sottolinea Luca De Nicola, presidente eletto della Società Italiana di Nefrologia, ordinario di Nefrologia del Dipartimento di Scienze Mediche e Chirurgiche Avanzate dell’Università degli Studi della Campania Luigi Vanvitelli - può essere rallentata dalle terapie disponibili per ipertensione e diabete, alcune di uso consolidato uso come gli ace-inibitori e i sartani, altre innovative come le glifozine, considerate terapie di prima linea dalle Linee Guida, che vanno prescritte insieme agli inibitori del sistema renina-angiotensina e che hanno dimostrato un beneficio in termini di nefroprotezione e sono in grado di rallentare in modo significativo la progressione della malattia e di eventi cardiovascolari, fatali e non fatali”. Cosa dicono le nuove Linee Guida Insomma, cuore e rene non vanno, quindi, considerati secondo una visione a ‘silos’ ma sinergica che coinvolge diverse figure specialistiche per preservare, o quanto meno limitare, il danno d’organo. Un approccio ribadito anche nelle più recenti Linee Guida della European Society of Cardiology (Esc) che forniscono indicazioni precise anche sulle terapie. “Oggi gli Sglt2 inibitori trovano spazio non solo nella cura del diabete ma anche nella prevenzione del danno renale in tutte quelle categorie di pazienti che mostrano un rischio di sviluppo di danno renale avanzato”, spiega Furio Colivicchi, direttore di Cardiologia Clinica e Riabilitativa all’Ospedale San Filippo Neri di Roma. “Le recenti Linee Guida Esc 2024 suggeriscono l’utilizzo degli Sglt2 in tutti quei casi in cui il paziente è iperteso, o più in generale presenti una malattia cardiovascolare, e quando i valori del filtrato glomerulare scendono al di sotto di 60ml/min segnalando già la presenza di una insufficienza renale di grado modesto, oppure quando i valori del filtrato glomerulare scendono al di sotto di 45 ml/min e il danno renale è più avanzato. Gli Sglt2 inibitori, come ad esempio empagliflozin, si sono dimostrati capaci di ridurre in modo molto significativo il rischio di progressione della malattia renale. Il loro utilizzo viene incoraggiato dalle linee guida anche nei pazienti non diabetici ma ipertesi e con valori del filtrato glomerulare al di sotto di 45ml/min oppure proteinuria”. Argomenti cuore e cardiologia diabete reni Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche Malattia renale cronica, via libera al farmaco che preserva il rene e aiuta a proteggere il cuore Indice di rotondità o BRI: cos’è e perché se è alto aumenta il rischio di infarto ed ictus Infarto e ictus, seguiamo bene le cure per controllare l’ipertensione e gli altri fattori di rischio Salute Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false Herpes simplex, è in arrivo un vaccino o no? Risponde Claudio Mastroianni* Canto, recitazione, public e radio speaking: al via la prima academy per chi ha la Sma di Tiziana Moriconi leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Blue economy, nasce Lab Esg Liguria di Intesa Sanpaolo. Perusin: “Possiamo guidare la nuova consapevolezza sulle tematiche green”",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/04/news/esg_lab_liguria_intesa_sanpaolo_blue_economy-14689760/",
            "Content": "Sostenere le piccole e medie imprese a ripensare il proprio business in modo più sostenibile e inclusivo, sfruttando al massimo la spinta degli investimenti legati al Piano nazionale di ripresa e resilienza (Pnrr). È questo l’obiettivo del nuovo “Laboratorio Esg Liguria” che Intesa Sanpaolo, in collaborazione con Fondazione Compagnia di San Paolo, Camera di Commercio di Genova, Autorità del Sistema Portuale del Mar Ligure Orientale e Srm Centro Studi e Ricerche, ha inaugurato nei locali del Genova Blu District. In altre parole, secondo l’intenzione del progetto, un punto di incontro dove le imprese potranno essere accompagnate nei processi di transizione ambientale, sociale, digitale e di governance, in linea con le missioni del Pnrr. «Il sistema imprenditoriale esprime nuova consapevolezza verso le tematiche Esg e un cambiamento di mentalità eticamente virtuoso e cruciale per la competitività nel lungo periodo - ha spiegato Andrea Perusin, direttore regionale Piemonte sud e Liguria Intesa Sanpaolo - e il Laboratorio Esg Liguria si propone di guidare e dove possibile anticipare questa tendenza, in un’ottica di sinergia tra pubblico e privato, offrendo occasioni di incontro, consulenza, formazione». L’attività, si sottolinea, «sarà fortemente indirizzata sulle caratteristiche della città metropolitana di Genova e della Liguria, con focus sulla “Blue Economy” che si conferma come uno due pilastri fondamentale dell'economia nazionale». il progetto No della Regione Liguria al parco eolico nell’Imperiese, il presidente Piana: “Area di alto valore ambientale che va tutelata” 21 Agosto 2024 I volumi non sono bassi. «L’impatto è molto importante con 5,7 miliardi di euro di valore aggiunto è 50mila occupati su tutto il territorio della Liguria - spiega Massimo Deandreis, direttore generale di Srm Centro Studi e Ricerche -, che cresce a 10 miliardi e 122mila posti di lavori se guardiamo all’insieme delle altre regioni del Nord Italia, all’indotto di tutti i settori produttivi che dipendono largamente dall’import marittimo da e verso il porto di Genova». Un comparto, quello dell’economia del mare, al quale dedica grande attenzione anche la Compagnia di San Paolo. «Nei siamo partner assieme a Comune di Genova e UniGe in tutto quello che è Blue District. Dalla creazione ci questo luogo ai fondi destinati alle startup del comparto, al la collaborazione con il Comune di Genova per la “fabbrica delle idee” che sorgerà nel waterfront», ha ricordato Alberto Anfossi, segretario generale della Compagnia di San Paolo. Il finanziamento Liguria, stanziati 50mila euro per il trasporto scolastico a Cicagna e Dolceacqua 16 Agosto 2024 Nello specifico, come spiega una nota, «l’attività sarà fortemente indirizzata sulle caratteristiche della città metropolitana di Genova e della Liguria, con focus sull’economia del mare e sulla capacità di innovazione del territorio, ampiamente rappresentata da diversi istituti locali (IIT Genova, Università degli Studi di Genova), associazioni (es. Genova Smart City), società del Comune (es. Genova Blue District, Job Centre)». Allo stesso tempo, «consulenza, informazione, assessment, identificazione delle azioni saranno offerti insieme a partner di eccellenza: Circularity, la prima piattaforma di simbiosi industriale dedicata all’economia circolare in Italia, che può supportare le imprese a integrare nel proprio business i principi di sostenibilità e di economia circolare; Nativa, la prima B Corp e Società Benefit in Europa, che integra la sostenibilità nel DNA delle imprese per migliorarne i risultati di business e creare una prosperità durevole e condivisa; CE LAB, nata dalla partnership tra Intesa Sanpaolo Innovation Center e Cariplo Factory, per contribuire all’evoluzione del sistema economico italiano e diffondere nuovi modelli di creazione del valore nell’interesse collettivo, accelerando la transizione verso modelli di economia circolare; Lexacta, realtà che svolge attività di consulenza in ambito di Governance». A breve i primi appuntamenti. Nel mese di novembre ci sarà un approfondimento in ambito Blue Economy, con l’analisi del recente report di Intesa Sanpaolo Innovation Center “Ocean – Nutrition, Sustainability, Technology”, realizzato in collaborazione con One Ocean Foundation e Fondazione LINKS. Lo studio affronta con una visione olistica il ruolo chiave dell’oceano e sarà funzionale a capire come agricoltura, pesca e acquacoltura potranno innovarsi. A dicembre, invece, ci sarà la presentazione del progetto “Venture Building Filiera Nautica”, promosso da CDP Venture Capital SGR e supportato da PSA, Fincantieri, Intesa con Intesa Sanpaolo Innovation Center e NEVA SGR, Friulia e Compagnia di San Paolo. Un progetto che «si propone di rivoluzionare la filiera nautica italiana attraverso un processo di digitalizzazione e innovazione». Con l’obiettivo di lanciare dieci startup nei prossimi tre anni, si rimarca in una nota, «mira a sviluppare soluzioni all’avanguardia che migliorino l’efficienza, la sostenibilità e la competitività delle pmi che operano in questo settore strategico, coinvolgendo attori chiave dell’ecosistema territoriale». Per lo sviluppo locale, ma anche per quello nazionale."
        },
        {
            "Title": "Calcolo fattura per studi legali e avvocati",
            "Source": "La Stampa",
            "Date": "2024-10-04",
            "Link": "https://www.lastampa.it/economia/calcolatori/2024/10/04/news/calcolo_fattura_avvocati_e_studi_legali-14689041/",
            "Content": "Modello fattura per Avvocati Dati Fattura Regime forfettario No Sì Spese esenti (€) Spese imponibili (€) Spese generali (%) Ritenuta d'acconto No Sì Iva per cassa No Sì Pagamento rateizzato No Sì Imposta di bollo al cliente No Sì Prestazioni Descrizione Onorari (€) Aggiungi una prestazione Avvia il calcolo Risulatato Spese imponibili: Spese generali: Imposta di bollo: Cassa avvocati (4%): Totale imponibile: IVA (22% su imponibile): Spese esenti (art. 15, DPR 633/72): Totale Documento: Importo IVA versato direttamente dal Cliente all'Erario (split payment): A dedurre ritenuta d'acconto (20% su onorari e spese): Netto da versare: Operazione non soggetta a IVA effettuata ai sensi dell’art. 1, commi 54-89, L. 190/2014 (regime forfettario agevolato) IVA ad esigibilità differita ai sensi dell’art. 32 bis, D.L. 83/2012 Operazione con scissione dei pagamenti ex art. 17-ter, DPR 633/72 Calcolo fattura per avvocati e studi legali: guida completa alle normative e novità fiscali Come Preparare Fatture e Note Spese per Avvocati e Studi Legali? Realizzare fatture adeguate per i servizi legali necessita di una conoscenza approfondita delle regole fiscali, delle spese che possono essere detratte e delle particolari scelte disponibili per gli avvocati e i loro studi. Questo articolo fornisce una spiegazione passo dopo passo dei processi essenziali e degli aspetti normativi importanti per creare documenti di fatturazione esatti. Gestione delle Spese Generali e Contributi alla Cassa Forense Spese Generali ex Art. 13, L. 247/2012: Secondo la normativa, è prevista la possibilità di aggiungere le spese generali, calcolate seguendo le indicazioni dell'art. 2 del Decreto Ministeriale n. 55/2014. Questo offre la flessibilità di modulare la percentuale in base alle esigenze specifiche di ciascuno, con una percentuale predefinita del 15%. Contributo alla cassa forense (4%): È necessario che ogni fattura contempli un contributo del 4% destinato alla Cassa Forense. Questo contributo, calcolato sulla base imponibile, è essenziale per garantire l'aderenza alle norme previdenziali in vigore per gli avvocati Gestione Fiscale e Imposta di Bollo per studi legali e avvocati Regime Fiscale Semplificato per Avvocati: Gli avvocati che scelgono il regime fiscale semplificato beneficiano della non applicazione dell'IVA, diversamente da quanto avviene nel regime ordinario, dove l'IVA viene applicata al 22%. Per le fatture che superano i € 77,47, si applica un'imposta di bollo di € 2,00, importo che può essere trasferito al cliente previo accordo. Aggiornamenti Normativi e Metodi di Fatturazione Rimborso del Bollo e Implicazioni Fiscali: L'interpretazione fornita dalla risposta n. 428 del 12/08/2022, emessa dall'Agenzia delle Entrate, specifica che il rimborso dell'imposta di bollo è considerato parte del compenso del professionista. Questo dettaglio ha un impatto diretto sull'imponibile utilizzato per il calcolo del contributo previdenziale. Regime Forfettario Agevolato del 2014: Il regime forfettario, lanciato nel 2014, prevede che i compensi non siano assoggettati alla ritenuta d'acconto, come specificato dall'articolo 1, comma 67, della Legge n. 190/2014. È cruciale evidenziare adeguatamente questa modalità nella fatturazione per assicurare che le fatture rispecchino precisamente questa condizione. Opzione di addebito dell’imposta di bollo: Qualora sia stabilito nel contratto, l'imposta di bollo può essere addebitata al cliente direttamente sulla fattura. Questa pratica semplifica la gestione fiscale e garantisce la conformità con le leggi vigenti. Seguendo queste indicazioni, avvocati e studi legali possono garantire la creazione di fatture in linea con le normative correnti, tenendo conto di tutte le possibilità fiscali a disposizione e gestendo in modo efficiente le questioni relative alle spese deducibili e alle tasse dovute. Per mantenere un costante aggiornamento sulle ultime normative e sulle migliori strategie di fatturazione nel settore legale, è utile consultare regolarmente fonti ufficiali e pubblicazioni specializzate nel campo. Nota: Il calcolatore è destinato ad un uso personale a titolo gratuito che non costituisce in alcun modo un parere professionale.In nessun caso Gedi Digital potrà essere ritenuta responsabile per eventuali errori di calcolo o altro genere di pregiudizio causato dall’uso del calcolatore.L’utente sarà unico responsabile di ogni conseguenza derivante dall’utilizzo del calcolatore, rinunciando sin da ora ad ogni e qualsivoglia richiesta – anche a titolo di indennizzo, rimborso o risarcimento - nei confronti di Gedi Digital.I dati inseriti dall’utente nel modulo sono trattati e gestiti esclusivamente sul browser dell’utente e le informazioni immesse non vengono conservate in alcun modo. Acquista da 0.7€/sett Video Video del giorno Alluvione Emilia-Romagna, la rabbia degli abitanti di Traversara: \"Un incubo costante, pretendiamo di tornare a vivere\" In collaborazione con: Il paese di Cesare Pavese è tra i 5 borghi rurali più affascinanti d’Italia: si trova nelle Langhe È tempo di vendemmia! Ecco i 3 borghi vinicoli da scoprire vicino ad Asti Leggi anche Calcolo percentuale online Simula il tuo piano di accumulo Calcola interessi legali in pochi passi © Riproduzione riservata La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. EFFETTO IMMEDIATO Olio rimpolpante viso: i 5 più potenti per rughe profonde ECCO LE MIGLIORI Scarpe comode per piedi difficili Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "“Io sono un po’ matto e tu?”. Da Claudia Gerini a Raoul Bova, star del cinema e attori disabili raccontano i disturbi psichici",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/04/news/io_sono_un_po__matto_e_tu_film_teatro_patologico_disturbi_psichici-423534119/",
            "Content": "Claudio Santamaria su una sedia a rotelle. Potrebbe camminare ma è in preda a un’ossessione. Raoul Bova si aggira insonne in un museo. Claudia Gerini è “schiava” dei Gratta e Vinci, mentre, Domenico Iannacone che veste i panni di un tabaccaio premuroso, cerca di aiutarla. C’è anche Stefano Fresi che affronta l’anoressia; Edoardo Leo vittima della claustrofobia; Vinicio Marchioni con la balbuzie mentre Marco Bocci è un maniaco del sesso. Stefania Rocca interpreta una moglie isterica e, infine, Riccardo Ballerini si lava continuamente le mani perché ossessionato dalla pulizia. È un cast di “matti” quello che il regista e autore Dario D’Ambrosi, fondatore del Teatro Patologico, è riuscito a mettere insieme nel film “Io sono un po' matto... e tu?”, nei cinema italiani con Notorious Pictures il 7, 8 e 9 ottobre. Con gli attori professionisti ci sono anche 30 interpreti disabili. Parte dell’incasso andrà in beneficenza a Teatro Patologico Onlus per supportare la ricerca scientifica e dare speranza a molti ragazzi disabili psichici e fisici attraverso la teatro terapia dimostrandone i benefici, non solo a livello emotivo, ma anche cerebrale. \"Io sono un po' matto. E tu?\" Star e attori disabili sul set della commedia sui disturbi psichici Il messaggio “L’unicità del film non risiede solo nei suoi nomi di spicco – afferma D’Ambrosi – ma anche nella partecipazione di 30 attori disabili membri della Compagnia Stabile del Teatro Patologico. Questa combinazione di talento e inclusione rende il progetto un esempio straordinario di come l’arte possa servire a scopi sociali e terapeutici. ‘Io sono un po’ matto... e tu?’ non è solo un film, ma è un'opera che solleva questioni fondamentali sul modo in cui percepiamo e trattiamo la disabilità psichica. Il film ha come obiettivo primario quello di sensibilizzare il pubblico su questo tema, spesso trascurato o stigmatizzato”. E ci riesce perfettamente con ironia, senza sacrificare la profondità del messaggio. Il film non è che una delle iniziative di D’Ambrosi che con il suo Teatro Patologico a Roma è riuscito a creare un luogo dove, grazie alla teatro-terapia, ragazzi e ragazze con disabilità mentale e le loro famiglie tentano di uscire dall’isolamento della loro condizione per vivere una quotidianità normale. Nel film a vestire i panni dei “matti” sono volti noti del cinema italiano, mentre gli attori e le attrici della compagnia, immedesimandosi con il proprio direttore Dario, cercano di risolvere ansie e paure dei personaggi famosi che si rivolgono a loro cercandoli in vari luoghi della città. \"Io sono un po' matto. E tu?\" Star e attori disabili sul set della commedia sui disturbi psichici La teatro-terapia “Con il nostro film vogliamo lanciare un urlo di dolore a tutto il paese”, dice D’Ambrosi. \"In Italia ci sono ben 17 milioni di persone che soffrono di un disturbo psichico e, se a questi aggiungiamo anche le mamme, i papà, i fratelli e gli amici - aggiunge - possiamo concludere che 35 milioni di italiani, due terzi del nostro paese, hanno a che fare con problemi di salute mentale”. Non sono casuali le patologie rappresentate nel lavoro di D’Amborsi. “La dipendenza dal sesso, l’anoressia, la ludopatia, così come anche l’insonnia e la balbuzie sono tutti disturbi in cui lo spettatore ci si può in qualche modo riconoscere”, spiega il regista e l'autore. “E così come il teatro può aiutare i disabili a stare meglio, questi stessi disabili possono aiutare altre persone con disturbi mentali, vip che meno ti aspetti, a superare i propri tic e le proprie manie”, aggiunge. Ci accorgiamo della fragilità dei ragazzi solo nei casi di cronaca nera David Lazzari 24 Settembre 2024 Gli attori che hanno fatto parte del cast hanno dimostrato una sensibilità spiccata al tema. “Ricordo che mentre giravamo la scena con Roul Bova, uno dei nostri attori disabili ha avuto una crisi – racconta D'Ambrosi – . Ero angosciato e preoccupato, in primo luogo per il mio attore e poi anche perché sapevo che sarebbe dovuto partire per Milano presto. Quando però - continua - ho ipotizzato di sostituire il mio attore con un altro, Raul Bova si è rifiutato e ha detto ‘Milano può aspettare’. Sono rimasto colpito da questo gesto”. Salute mentale: torna Ro.mens, il festival che combatte i pregiudizi di Massimo Cozza 18 Settembre 2024 Lo studio Parte dei proventi ricavati del film andranno a finanziare un progetto scientifico molto ambizioso intitolato “From Pain To Positive Emotion”, ideato dallo stesso D’Ambrosi e che sarà presentato il prossimo 3 dicembre alla sede di New York dell’ONU, in occasione della Giornata Internazionale delle persone con disabilità. L’obiettivo è quello di studiare gli effetti neurologici della teatro-terapia sugli utenti disabili tramite l’uso di neurofeedback, monitorando apprendimento, memoria e benessere fisico”, spiega D’Ambrosi. “In altre parole, vogliamo dimostrare che la teatro-terapia, già ampiamente utilizzata per la gestione delle emozioni, ha un effetto tangibile anche sul cervello. Questo significa che può potenzialmente influire anche sulle cure farmacologiche”, conclude il regista. \"Nessuno è normale\", parlare di salute mentale senza pregiudizi: la canzone per Ro.Mens Argomenti salute mentale cervello disabilità Questo è un articolo a pagamento, ma oggi te lo regaliamo.Buona lettura! LEGGI Chiudi Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche Disturbi neuropsichici dell’infanzia, mancano 300 posti letto per curare i giovanissimi Quanto controlliamo le azioni violente? L’enigma sul quale la scienza cerca di far luce Salute mentale: torna Ro.mens, il festival che combatte i pregiudizi Salute Allergie agli antibiotici: 9 su 10 sono false Herpes simplex, è in arrivo un vaccino o no? Risponde Claudio Mastroianni* Canto, recitazione, public e radio speaking: al via la prima academy per chi ha la Sma di Tiziana Moriconi Diabete, a rischio anche cuore e reni: le regole per prevenire il danno d’organo di Irma D'Aria leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Caso Uss, assolti dal Csm i giudici che concessero gli arresti domiciliari al manager russo poi evaso",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/04/news/artem_uss_assolti_giudici-14688934/",
            "Content": "Artem Uss La sezione disciplinare del Csm ha assolto i giudici della Corte d'Appello di Milano (Monica Fagnoni, Micaela Serena Curami e Stefano Caramellino), incriminati dal ministro della Giustizia Carlo Nordio per il caso di Artem Uss. Oltre alla difese dei tre magistrati che avevano concesso gli arresti domiciliari con braccialetto elettronico al manager russo arrestato a Malpensa il 17 ottobre del 2022 e poi evaso dalla villetta di Basiglio in attesa dell’iter della estradizione negli Usa anche la Procura generale della Cassazione chiedeva l’assoluzione. Caso Artem Uss, arrestato un aristocratico russo nell’inchiesta sulla fuga andrea siravo 14 Giugno 2024 Era stato il Guardasigilli a contestare il 12 aprile 2023 promuovendo l’azione disciplinare ai componenti del collegio della quinta sezione penale sostenendo la «grave e inescusabile negligenza avuta riguardo non alla prognosi effettuata dai magistrati della Corte d'Appello nel concedere la sostituzione della misura della custodia in carcere con quella degli arresti domiciliari, bensì alla valutazione del rischio connaturato». Il pm: nella fuga di Artem Uss allo stato non sono coinvolti 007 russi 06 Dicembre 2023 La scarcerazione di Uss dal carcere di Busto Arsizio era stata decisa con l’ordinanza del 25 novembre 2022. Il giorno prima che la Corte si pronunciasse sulla richiesta di estradizione, poi concessa, Uss era scappato con l’aiuto di un commando di cinque uomini originari dell’Est Europa. Tutti identificati dalle successive indagini del pm Giovanni Tarzia condotte dal Nucleo investigativo dei Carabinieri di Milano. Tre di loro sono stati arrestati e hanno già patteggiato. Su due cittadini serbi pende un mandato d’arresto internazionale. Anche il presunto organizzatore, Dmitry Chirikadze, uomo d’affari con discendenze aristocratiche, è stato catturato. Caso Artem Uss, i pm di Milano: “Piano non improvvisato, ma escluso il coinvolgimento degli 007 russi” andrea siravo 06 Dicembre 2023 All’esito dell’istruttoria sui profili disciplinari la Procura generale di Cassazione, con il procuratore Luigi Salvato e la sostituta Mariella De Masellis, si era determinata con il chiedere di non mandare a giudizio i tre magistrati milanesi. Una decisione motivata dal fatto che l’ordinanza incriminata seppur «non compiutamente, ragionevolmente attenta al complessivo contesto, eccessivamente sbilanciata nel valorizzare a conforto della stessa la disponibilità da parte di Uss Artem di una dimora in Italia ed interessi economici nel nostro Paese» non fosse «implausibilmente viziata da negligenza, ma resa nel perimetro di insindacabilità». Tuttavia, il ministro della Giustizia aveva, come da sua facoltà, esercitato l’azione disciplinare."
        },
        {
            "Title": "Morto a 106 anni l’ultimo bombardiere di Pearl Harbour. Le ultime parole: “Penso sempre ai ragazzi uccisi”",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/04/news/masamitsu_yoshioka_morto_veterano_pearl_harbor-14688924/",
            "Content": "L'ex pilota bombardiere Masamitsu Yoshioka, l'ultimo sopravvissuto tra i circa 770 membri dell'equipaggio dell'armata aerea giapponese che attaccò il porto militare statunitense di Pearl Harbor, nelle isole Hawaii, il 7 dicembre 1941, è morto all'età di 106 anni. La sua scomparsa, come riferisce oggi il New York Times, è stata annunciata sui social media il 28 agosto scorso dal giornalista e scrittore giapponese Takashi Hayasaki. Non ha fornito altri dettagli sul decesso. Le ultime lettere dei giovani piloti kamikaze giapponesi: cosa c’era nella mente degli adolescenti capaci di compiere il sacrificio estremo UGO LEO 16 Gennaio 2024 «Quando l'ho incontrato l'anno scorso, ha pronunciato molte parole preziose con una presenza dignitosa», ha scritto Hayasaki. «I giapponesi hanno forse dimenticato qualcosa di importante dalla fine della guerra? Che cos'è la guerra? Che cos'è la pace? Che cos'è la vita? Riposa in pace». Nei quasi 80 anni trascorsi dalla fine della Seconda Guerra Mondiale, Yoshioka, che viveva nel quartiere Adachi di Tokyo, ha detto di aver visitato il Santuario Yasukuni per pregare per le anime dei suoi compagni di guerra, compresi i giapponesi morti durante l'attacco alla base americana alle Hawaii. Aveva 23 anni quando prese parte all'attacco che scatenò la dichiarazione di guerra dell'America al Giappone. Quando Pearl Harbor divenne visibile, il fumo nero si stava già alzando dalle navi statunitensi colpite dalla prima ondata dell'attacco a sorpresa del Giappone. L'equipaggio di un bombardiere silurante Nakajima B5N2 si preparò per il lancio. Il ventitreenne navigatore e bombardiere a bordo, Masamitsu Yoshioka, si era esercitato per mesi nella sua parte di manovra senza conoscere la missione. Rimase sbalordito quando gli fu detto che il suo gruppo di portaerei avrebbe fatto parte di un attacco massiccio sul territorio americano che comprendeva più di 300 aerei da guerra giapponesi. Aerei spia e cacciatorpedinieri artici, così Putin cerca lo scontro in Giappone e Norvegia jacopo iacoboni 24 Settembre 2024 «Il sangue mi uscì dalla testaha ricordato Yoshioka. «Sapevo che questo significava una guerra gigantesca». Il pilota del Nakajima stabilizzò le ali a circa 35 piedi sopra l'acqua e Yoshioka rilasciò il siluro di quasi 1.800 libbre in direzione della corazzata Uss Utah, utilizzata come nave da addestramento. Quando Yoshioka e l'equipaggio del Nakajima tornarono sulla portaerei Soryu, a bordo della Utah erano morti in totale 58 uomini, tra gli oltre 2.400 militari e civili statunitensi uccisi e i quasi 1.800 feriti del blitz del 7 dicembre 1941. «Ora penso agli uomini che erano a bordo delle navi che abbiamo silurato. Penso alle persone che sono morte a causa mia. Erano giovani, proprio come noi», ha dichiarato Yoshioka in un'intervista del 2023 al Japan Forward che lo descriveva come l'ultimo veterano giapponese sopravvissuto all'attacco di Pearl Harbor. «Mi dispiace molto», aggiunse Yoshioka: «Spero che non ci siano più guerre»."
        },
        {
            "Title": "Pogba, squalifica ridotta dal Tas: la Juventus può riaverlo a gennaio",
            "Source": "La Stampa",
            "Date": "2024-10-04",
            "Link": "https://www.lastampa.it/sport/2024/10/04/news/pogba_squalifica_tas_juventus-14689761/",
            "Content": "(ansa) La storia di Paul Pogba potrebbe avere il lieto fine. L'indiscrezione-bomba è stata lanciata in Gran Bretagna, dal sito del quotidiano Daily Mail: il Tribunale arbitrale dello sport (Tas) di Losanna avrebbe ridotto in appello da quattro anni a diciotto mesi la squalifica per doping inflitta al francese della Juventus, che potrebbe tornare ad allenarsi a gennaio 2025 e alle competizioni a marzo. Le voci arrivate da Oltremanica sui social, sono diventate virali nel giro di pochissimo. Alla Continassa, però, non si vogliono sbilanciare, anche perché di notizie ufficiali ancora non ce ne sono. Eppure, l'aggiornamento sui social del \"Polpo” sembra essere una chiara conferma di quel che accadrà: in serata, infatti, il francese ha pubblicato un post muto con il simbolo di una clessidra e un primo piano dei suoi piedi e caviglie con scarpe da calcio e calzettoni con bandiera francese, la sigla PP (Paul Pogba) e il numero 6. Da lì a poco, tanti suoi amici e compagni hanno piazzato like e commenti, da Vlahovic a McKennie, fino a Dybala che ha ricondiviso il suo messaggio e Mbappé che ha scritto \"Oh Signore\". Così sembra davvero che Pogba stia tornando ad un anno di distanza dall'inizio dell'incubo. L'ultima apparizione fu il 3 settembre del 2023 sul campo di Empoli, dove la Juve guidata da Allegri trionfò per 2-0. Poi il francese è finito nel tunnel del doping, con l'accusa peggiore che ci possa essere per uno sportivo, il doping, dopo un controllo nel post-partita della gara di Udine del 20 agosto dell'anno scorso. Poi dalla sospensione si è arrivati alla maxi-squalifica di quattro anni per aver assunto, durante le vacanze a Miami, un integratore che conteneva una sostanza vietata. Pogba si è sempre professato innocente, ma la sua battaglia legale sembrava ormai persa e la sua carriera era appesa a un filo. Ora, a 397 giorni di distanza dall'ultima volta in campo, ecco che si riaccende la fiammella della speranza: \"PogBack\" era il suo motto quando doveva rientrare da un infortunio. E adesso il \"Polpo\", che a marzo ha compiuto 31 anni, è pronto per sfoggiarlo anche dopo la più brutta vicenda della sua carriera."
        },
        {
            "Title": "Chiara Ferragni, chiuse indagini per truffa aggravata: verso il processo",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/04/news/chiara_ferragni_indagini_truffa_aggravata-14688199/",
            "Content": "MILANO. Per le campagne pubblicitarie “volte a trarre in inganno i consumatori\" la procura di Milano ha appena notificato un provvedimento di conclusione delle indagini preliminari a Chiara Ferragni, atto che in genere precede la richiesta di rinvio a giudizio. Può chiedere di essere interrogata o presentare memorie difensive prima che i pm decidano se portare a processo l’influencer e imprenditrice digitale travolta da una multa dell’antitrust da 1,2 milioni che ha fatto esplodere il caso Balocco. Con lei, sono indagati l’ex general manager Fabio Damato, il presidente del cda di Cerealitalia-Id spa, Francesco Cannillo e il legale rappresentante di Balocco spa, Alessandra Balocco. L’accusa ipotizzata dal procuratore aggiunto Eugenio Fusco è quella di “truffa con l’aggravante di aver approfittato di circostanze di luogo e persona tali da ostacolare la privata difesa” dei consumatori. Le indagini, condotte dal nucleo di polizia economico finanziaria della gdf si sono concentrate su tre campagne di presunta beneficenza che, con le sue società Tbs Crew e Fenice srl, l’influencer ha portato avanti tra il 2021 e il 2022. Per la prima “Pandoro Balocco Pink Christmas, Limited Edition Chiara Ferragni” del Natale del 2022 le due società di Ferragni riuscivano a incassare 400 mila euro una e 675 mila l’altra, per un totale di un milione e 75 mila euro. Per la seconda “Uova di Pasqua Chiara Ferragni” le società dell’imprenditrice digitale hanno guadagnato 400 mila euro per la Pasqua del 2021 e 750 mila nella Pasqua del 2022, quando la campagna è stata pubblicizzata la seconda volta per un totale complessivo di 2,3 milioni. Il tutto, per l’accusa , senza precisare che “nessun legame sussisteva” tra l’acquisto a prezzo maggiorato dei prodotti e la beneficenza. Per di più, “omettendo di fornire spiegazioni a chi – attraverso gli stessi canali social dell’influencer – avanzava richieste volte a conoscere l’effettiva quota destinata all’iniziativa benefica”. Pandoro-gate, anche Chiara Ferragni va al contrattacco: “La donazione? Tanti 50 mila euro in confronto ai ricavi” 14 Febbraio 2024 Chiara Ferragni e il caso del pandoro Balocco: “Ho sbagliato, devolverò 1 milione di euro al Regina Margherita di Torino”. E per l’influencer arriva il Tapiro d’Oro 18 Dicembre 2023 L’INTERVISTA “La Balocco è stata più forte degli choc. Il caso Ferragni? Mai tradito i consumatori” Giuseppe Bottero 24 Luglio 2024 Gli accertamenti condotti analizzando documentazione, mail e chat tra gli indagati “hanno permesso di ricostruire la pianificazione e diffusione di comunicazioni di natura decettiva, volte a indurre in errore i consumatori in ordine al collegamento tra l’acquisto dei prodotti pubblicizzati e iniziative benefiche” si legge in una nota del procuratore Marcello Viola. “Chiara Ferragni ha fiducia nel lavoro della magistratura e che la sua innocenza venga acclarata quanto prima”, sottolineano in una nota i suoi legali, gli avvocati Giuseppe Iannaccone e Marcello Bana che aggiungono: “Riteniamo che questa vicenda non abbia alcuna rilevanza penale e che i profili controversi siano già stati affrontati e risolti in sede di AGCM”. Sottolineano i legali di Balocco: \"In quasi cento anni di storia, Balocco spa ha sempre rispettato i suoi consumatori che sono la forza dell’azienda. Il collegio di difesa ha piena fiducia nel lavoro della magistratura ed è convinto di dimostrare la correttezza dell’operato della propria assistita e di convincere il pm a formulare una richiesta di archiviazione\"."
        },
        {
            "Title": "Calcolo percentuale online",
            "Source": "La Stampa",
            "Date": "2024-10-04",
            "Link": "https://www.lastampa.it/economia/calcolatori/2024/10/04/news/calcolo_percentuale-14689072/",
            "Content": "Calcolo della quantità percentuale di una certa quantità Percentuale (%) Valore Calcola Risultato Calcolo del valore percentuale di una frazione Numeratore Denominatore Calcola Risultato Il calcolo percentuale è un metodo versatile che permette di comprendere la proporzione di una parte rispetto al suo intero, sia che si tratti di convertire frazioni in percentuali o di determinare il rapporto percentuale tra due quantità. Iniziamo con la base del calcolo percentuale, che consiste nel dividere il numeratore per il denominatore per ottenere un numero decimale. Successivamente, moltiplichiamo questo numero per 100 per ottenere la percentuale. Questo processo ci permette di vedere, in termini percentuali, quanto grande è il numeratore rispetto al denominatore. Quando si esplora il calcolo percentuale tra due numeri, stiamo essenzialmente cercando di capire quale percentuale un numero rappresenta rispetto a un altro. Questo aspetto del percentuale calcolo è fondamentale per valutare le proporzioni in un'ampia gamma di contesti, dall'analisi finanziaria all'istruzione, fino all'uso quotidiano. L'utilizzo del calcolo percentuale facilita notevolmente il confronto tra quantità, rendendo più semplice la comprensione di dati e informazioni. Che si tratti di determinare sconti, calcolare la crescita percentuale o semplicemente confrontare le parti di un intero, la capacità di eseguire un percentuale calcolo è un'abilità preziosa in molte situazioni della vita e del lavoro. Come si calcola la percentuale tra due numeri Esempio:Numeratore: 25Denominatore: 200 Per tirare fuori la percentuale bisogna dividere il numeratore (25) per il denominatore (200)il risultato sarà 0.125.Adesso bisogna moltiplicare 0.125 x 100 = 12.5%Quindi, il valore percentuale della frazione è del 12.5%. Questo significa che 25 è il 12.5% di 200. Calcolo percentuale di una quantità Il calcolatore di percentuale di una certa quantità è uno strumento pratico e intuitivo che serve a determinare facilmente quale frazione di una quantità totale sia rappresentata da una percentuale specifica. È particolarmente utile in ambiti finanziari, educativi e quotidiani, dove la necessità di calcolare sconti, interessi, statistiche o proporzioni si presenta frequentemente. Il funzionamento di questo calcolatore è semplice: basta inserire i due valori principali, la percentuale desiderata e la quantità totale su cui applicarla. Il calcolatore moltiplica poi la percentuale per la quantità totale e divide il prodotto per 100, fornendo il valore che rappresenta la percentuale specificata della quantità totale. Per esempio, se si desidera calcolare il 20% di 60, si inseriscono questi valori nel calcolatore. Il calcolo sarà (20/100) * 60, che dà come risultato 12. Quindi, il 20% di 60 è 12. Questa operazione mostra in maniera diretta quanto sia utile questo strumento per compiere rapidamente calcoli percentuali senza dover ricorrere a calcoli manuali complessi. Nota: Il calcolatore è destinato ad un uso personale a titolo gratuito che non costituisce in alcun modo un parere professionale.In nessun caso Gedi Digital potrà essere ritenuta responsabile per eventuali errori di calcolo o altro genere di pregiudizio causato dall’uso del calcolatore.L’utente sarà unico responsabile di ogni conseguenza derivante dall’utilizzo del calcolatore, rinunciando sin da ora ad ogni e qualsivoglia richiesta – anche a titolo di indennizzo, rimborso o risarcimento - nei confronti di Gedi Digital.I dati inseriti dall’utente nel modulo sono trattati e gestiti esclusivamente sul browser dell’utente e le informazioni immesse non vengono conservate in alcun modo. Acquista da 0.7€/sett Video Video del giorno Alluvione Emilia-Romagna, la rabbia degli abitanti di Traversara: \"Un incubo costante, pretendiamo di tornare a vivere\" In collaborazione con: Il paese di Cesare Pavese è tra i 5 borghi rurali più affascinanti d’Italia: si trova nelle Langhe È tempo di vendemmia! Ecco i 3 borghi vinicoli da scoprire vicino ad Asti Leggi anche Simula il tuo piano di accumulo Calcola interessi legali in pochi passi Contagiorni: Calcola giorni tra due date © Riproduzione riservata La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. EFFETTO IMMEDIATO Olio rimpolpante viso: i 5 più potenti per rughe profonde ECCO LE MIGLIORI Scarpe comode per piedi difficili Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "“Vi racconto l’anoressia. Non nominavo la malattia per paura di perderla”",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/09/27/news/anoressia_libro_beatrice_sciarrillo-423518702/",
            "Content": "«Non vedevo la mia malattia, non osavo neanche nominarla. Sostenevo non si dovesse nominare ciò che è sacro. Per tanto tempo, non ho mai pronunciato la parola anoressia, credendo che se l’avessi fatto avrei dato un nome a ciò che avevo dentro e avrebbe lasciato il mio corpo. Temevo l’abbandono, anche della malattia». \"In trasparenza l’anima”: la testimonianza A ricordarlo è Beatrice Sciarrillo, 25enne torinese, reduce da lunghi anni segnati da disturbi del comportamento alimentare, che nel libro “In trasparenza l’anima” (edito da 66thand2nd), attraverso un suo alter ego in cui somma le esperienze vissute dal suo corpo e viste con i suoi occhi, mette a nudo i meccanismi complessi dei disturbi alimentari. Analizza le relazioni familiari, ma soprattutto i rapporti con medici e altre pazienti sviluppati in clinica, dove, spesso, anziché seguire attentamente il percorso che dovrebbe condurre alla guarigione, si attiva una competizione su chi è più malata. La copertina del libro di Beatrice Sciarrillo L’adolescenza e il difficile rapporto col proprio corpo Le radici della sua sofferenza sono da rintracciare nell’adolescenza, durante cui, come tante coetanee, ha iniziato ad avere un rapporto difficile con il suo corpo e, di conseguenza, con il cibo. Capitava che addentasse una mela o finisse un vasetto di yogurt solo perché obbligata dalla madre, ma provava un piacere subdolo ogni volta che gettava il cibo nel water. «Paradossalmente, mi sentivo viva e invincibile. Dove gli altri vedevano ossa, io vedevo una carne viva e pesante» racconta rintracciando il momento in cui, contro la sua volontà, ha varcato l’ingresso di un reparto psichiatrico, dove negli anni si sono susseguiti percorsi terapeutici e day hospital sino ai ripetuti ricoveri. Anoressia, Recalcati: \"Siamo di fronte a un'epidemia che nasce dalla 'religione del corpo perfetto'\" \"Le ancelle devote della malattia” Proprio in quei corridoi, per la prima volta, si è imbattuta in ragazze tutte ossa, con occhiaie pronunciate su volti pallidi, che marciavano di continuo per smaltire le poche calorie ingerite. «Mi sembravano vecchie, ma in realtà erano poco più che bambine. Mi avevano riconosciuta subito come una di loro, una delle ancelle devote alla malattia, ma io non mi rivedevo nei loro corpi emaciati» dichiara. Anoressia, storia della cantautrice Federica G. e di come è uscita dalle sue ‘sbarre’ interiori di Irma D'Aria 02 Giugno 2024 Le bugie in ospedale Ai tempi, Sciarrillo credeva di non riuscire a passare tra due macchine a causa del suo corpo percepito talmente enorme da mascherarlo con vestiti molto larghi. Cercava di nascondersi anche in ospedale, dove ha scoperto che molte relazioni sono fondate sulla menzogna. «Inizialmente – spiega – un po’ a tutte è capitato di mostrare diffidenza nei confronti dei medici che ci ponevano domande per aiutarci, ma noi li vedevamo come controllori, nemici che volevano farci confessare. Pertanto, ci chiudevamo nel silenzio o dicevamo bugie». Il momento in cui cala maggiormente il velo di omertà, in ospedale, è quello del pasto condiviso. Come ricorda Sciarrillo, le ragazze si scrutano, si misurano con lo sguardo la faccia, la pancia, le cosce, i rispettivi piatti. C’è chi tagliuzza la sua fettina di carne in pezzi minuscoli, chi mastica a lungo per poi nascondere il cibo in un tovagliolo. Nessuna, nei ricordi della scrittrice, rispetta le regole imposte durante i pasti in ospedale. Tutte trasformano il momento conviviale del pranzo in una battaglia personale contro il vassoio che hanno di fronte. Spesso, alcune, finiscono per essere alimentate con il sondino o tramite integratori. Per tale motivo, per evitare l’emulazione, si cerca di non mettere in stanza due ragazze affette dallo stesso disturbo. «I medici e gli infermieri sapevano bene che, se avessimo potuto, avremmo parlato solo di calorie, grammature, pesi, di come smaltire più velocemente il cibo che ci costringevano a ingerire o di dove vomitare quando i bagni erano tutti chiusi» dice, ritenendosi fortunata per avercela fatta. La storia di David: \"Anoressia e bulimia, la mia fuga dal dolore. Poi ho chiesto aiuto\" di Cinzia Lucchelli 15 Marzo 2024 “Si può guarire ma le istituzioni aumentino le cliniche per i disturbi alimentari” Il suo pensiero, però, è rivolto alle tante ragazze che, purtroppo, vivono tuttora la sua stessa situazione. «Io sono la dimostrazione che ci si può curare, ma, per intervenire in tempo ed evitare che la malattia si cronicizzi, le istituzioni devono potenziare la presenza di cliniche per i disturbi alimentari. Attualmente sono soltanto 126 sull’intero territorio nazionale, dinanzi a oltre 3 milioni di pazienti, anche under 12» commenta la scrittrice che, grazie a un approccio multidisciplinare, seguita anche da educatori e psicologi che le hanno garantito ascolto e comprensione, ha ripreso in mano la sua esistenza. Anche attraverso la scrittura, ha tramutato paure e tabù, ma soprattutto i sensi di colpa nei confronti del suo corpo e della sua famiglia travolta dal suo malessere in consapevolezza e fame di vita. «Davanti allo specchio non intravedo più l’ombra di un corpo non conforme ai canoni imposti dalla società, ma finalmente vedo la mia identità e sono soddisfatta» conclude. Argomenti disturbi alimentari psicologia Questo è un articolo a pagamento, ma oggi te lo regaliamo.Buona lettura! LEGGI Chiudi Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche A 8 anni i primi segnali di anoressia, l’allarme dei pediatri In prima linea nei luoghi del mondo dove dare alla luce un figlio è una sfida e un rischio spesso mortale L'incesto e la storia di Emmanuelle Béart, quando l'abuso sessuale avviene in famiglia Salute Tumori, Perrone (Aiom): una tassa di scopo per disincentivare l'acquisto di sigarette di Irma D'Aria Fumo, Cinieri (Fondazione Aiom): tumori del polmone prima causa di morte nelle donne di Irma D'Aria Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Allergie agli antibiotici: 9 su 10 sono false",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/04/news/allergie_antibiotici_false-423535455/",
            "Content": "Privati per tutta la vita della possibilità di curarsi con la penicillina e i suoi derivati, antibiotico di prima scelta in molte situazioni cliniche, senza essere effettivamente allergici. È quanto avviene in 9 casi su 10 di allergie ai farmaci perché i pazienti si vedono attribuita l’“etichetta” di allergici dal medico curante o nelle cartelle cliniche, solo per aver dichiarato un’esperienza da piccoli di reazione avversa dopo aver assunto l’antibiotico, ma senza che questa sia mai stata accertata clinicamente. La conferma arriva da una serie di studi internazionali, tra cui il più recente pubblicato su Antimicrobial Stewardship & Healthcare Epidemiology dall’Università di Cambridge, che hanno controllato durante il ricovero ospedaliero centinaia di pazienti convinti di essere allergici alla penicillina, ma che una volta sottoposti a test di verifica sono risultati negativi in oltre il 90% dei casi. A renderlo noto, gli esperti della Società Italiana di Allergologia, Asma e Immunologia Clinica (SIAAIC) che, in occasione del Congresso Nazionale in corso a Roma, segnalano la necessità di una valutazione da parte dello specialista e i rischi associati all’uso improprio, in pazienti senza alcun reale bisogno, di antibiotici alternativi a quelli più comuni, spesso meno efficaci, più tossici e costosi, con un aumento del rischio di antibiotico resistenza. Un’allergia che non c’è Le allergie ai farmaci, soprattutto agli antibiotici, riguardano nel nostro Paese il 10% della popolazione e si manifestano in diversi modi: dalle eruzioni cutanee, al gonfiore alla gola, fino alle difficoltà respiratorie. La reazione allergica può verificarsi entro un’ora dall’assunzione del farmaco o entro pochi giorni. La famiglia delle penicilline e dei chinoloni, sono tra le classi di antibiotici potenzialmente più allergeniche - spiega Vincenzo Patella, Presidente eletto della Società Italiana di Allergologia, Asma e Immunologia Clinica (SIAAIC) e Direttore UOC Medicina Interna dell’Azienda Sanitaria di Salerno -. Si tratta, tuttavia, di un fenomeno sovrastimato che va drasticamente ridimensionato. Infatti, oltre il 90% di chi è convinto di essere allergico alla penicillina, in cima alla lista delle allergie, in realtà non lo è e potrebbe tollerare il farmaco in sicurezza - sottolinea -. Infatti, nella maggior parte dei casi, il problema è in realtà inesistente perché generalmente le allergie sono autoriferite dai pazienti che credono di essere allergici per aver subito in passato reazioni avverse dopo aver assunto un antibiotico, come eruzioni cutanee, gonfiori, difficoltà respiratorie. Ma, il più delle volte, si tratta di manifestazioni legate a ricordi d’infanzia, mai accertate con test allergologici, o, comunque, risalenti ad almeno 5-10 anni prima. Così, i pazienti sono spesso “etichettati” come allergici dal medico curante o nelle cartelle cliniche, sulla base di una storia di reazione a un farmaco non verificata, vaga o datata che potrebbe anche essersi risolta nel corso del tempo”. A caccia di nuovi antibiotici nel nostro microbiota di Anna Lisa Bonfranceschi 22 Agosto 2024 Le allergie possono sparire negli anni Infatti, è importante tenere presente che anche le vere allergie non sempre sono di lunga durata e possono diminuire o scomparire negli anni. A conferma di ciò, uno studio che ha coinvolto 740 pazienti con una storia di allergia alla famiglia delle penicilline ha rilevato che il 93% di questi pazienti aveva un risultato positivo al test cutaneo se la reazione si era verificata nell'ultimo anno, mentre tale percentuale scendeva al 22% se i pazienti venivano valutati 10 o più anni dopo la reazione. “Moltissimi studi dimostrano, poi, che spesso vengono scambiati per una risposta allergica alla penicillina, alcuni effetti collaterali comuni dell’antibiotico oppure i sintomi della malattia virale o batterica stessa. È quindi fondamentale distinguere le reazioni su base immuno-mediata rispetto a quelle legate a meccanismi non-immunologici – sottolinea Mario Di Gioacchino, presidente SIAAIC -. Tutto ciò implica che il più delle volte questi pazienti presunti allergici potrebbero tollerare in sicurezza l’antibiotico, ma di fatto ciò non avviene perché l’allergia non è verificata con test diagnostici”. I rischi “L'errata “etichetta” di allergici agli antibiotici, da parte del medico curante o nelle cartelle cliniche, anche prima di interventi chirurgici, comporta notevoli problemi di tutela della salute sia individuale che pubblica. Negare impropriamente a una percentuale significativa di persone la possibilità di essere trattate con antibiotici di prima linea, determina il ricorso, in chi non ne ha reale bisogno, ad antibiotici di seconda scelta che non sempre hanno una efficacia paragonabile a quella delle penicilline, con esitipeggiorativi in termini di morbilità e mortalità, maggiori costi a carico del Sistema Sanitario Nazionale e più alto rischio di antibiotico-resistenza – dichiara Maria Teresa Costantino, Direttrice UOC Allergologia Ospedale di Mantova e Responsabile del corso SIAAIC dedicato alle reazioni ai farmaci -. Infatti, uno studio pubblicato sul Journal of Allergy and Clinical Immunology, che ha coinvolto 51.582 partecipanti, ha rivelato che i pazienti con allergia alla penicillina non verificata mostrano una degenza ospedaliera più lunga di quasi il 10% e una probabilità che va dal 14,1% al 30,1% di sviluppare infezioni antibioticoresistenti da Clostridium difficile, Staphylococcus aureus resistente alla meticillina”. Esistono dei vaccini per guarire dalle allergie? di Roberto Berni Canani 12 Settembre 2024 I test per una diagnosi corretta Fondamentale è quindi verificare la reale presenza di un’allergia agli antibiotici, invitando sia gli operatori sanitari che gli stessi pazienti a rivolgersi allo specialista per accertare con test diagnostici l’effettiva esistenza dell’allergia. Tutto ciò allo scopo di ottenere un risultato indicato con il nome di“de-labelling”, inteso come il processo diagnostico che si pone l’obiettivo di togliere l’etichetta di “allergico” a chi non lo è. “La diagnosi si basa su un test cutaneo. In pratica, un estratto dell’antibiotico sospetto viene posto sulla pelle del paziente e se reagisce l’allergia è confermata. Se l’esame è negativo non si può escludere l’allergia e viene effettuato un secondo test chiamato di provocazione in cui l’estratto antibiotico viene assorbito per via orale, in dosi progressive, sotto controllo ospedaliero – spiega Patella -. Nel caso in cui i test sono positivi e il paziente non può fare a meno dell’antibiotico al quale è allergico, è possibile un trattamento di desensibilizzazione che consiste nell’abituare gradualmente il corpo all’allergene, in modo che non lo rifiuti più, somministrando al paziente, nel corso della giornata, dosi via via crescenti di antibiotico. La desensibilizzazione è efficace, ma deve essere ripetuta prima di ogni ciclo di antibiotico”. “La consapevolezza che la maggior parte dei pazienti abbia una diagnosi errata alla penicillina, sottolinea il bisogno di diagnosi e il ruolo cruciale dell’allergologo nel riconoscere e affrontare i sospetti di allergie, partecipando attivamente alla rimozione dell’errata etichetta di allergico, al fine di garantire maggiore sicurezza per il paziente e migliori outcome clinici e di spesa sanitaria”, conclude. Argomenti antibioticoresistenza farmaci allergie e intolleranze Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche Esistono dei vaccini per guarire dalle allergie? Batteri resistenti, una nuova tecnica per scovarli in ospedale Allergie alimentari nei bambini: trend in crescita, soprattutto sotto i 3 anni Salute Tumori, Perrone (Aiom): una tassa di scopo per disincentivare l'acquisto di sigarette di Irma D'Aria Fumo, Cinieri (Fondazione Aiom): tumori del polmone prima causa di morte nelle donne di Irma D'Aria Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Uragano Kirk verso l'Europa, le previsioni meteo e gli effetti",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/04/news/uragano_kirk_europa_meteo-14688097/",
            "Content": "Dopo il brusco calo delle temperature a metà settembre e l’arrivo di intense precipitazioni su tutta Italia e buona parte d’Europa, il meteo non finisce ancora di stupire. Nella seconda settimana di ottobre, in base alle previsioni, quella che può essere considerata una “coda” di un vento particolarmente potente, raggiungerà anche il vecchio continente. Parliamo dell’uragano Kirk, il quale si è rapidamente e inaspettatamente intensificato nel cuore dell'Atlantico ed ora punta verso l’Europa. Non dovrebbe trattarsi di una manifestazione violenta e distruttiva come avviene ad altre latitudini colpite da questo genere di cicloni. Il suo passaggio sarebbe caratterizzato semplicemente da forti raffiche di vento, alle quali per altro siamo già abituati. In ogni caso c’è da dire che, nell’arco di poche ore, l'uragano Kirk è passato dalla prima alla terza categoria e questa intensificazione così rapida è piuttosto rara e anche preoccupante se si pensa che tenderà a raggiungere in breve la categoria successiva ovvero la 4, come spiegano gli esperti di 3b Meteo. Kirk dovrebbe poi curvare verso nord-ovest e spostandosi verso le acque fredde del Nord Atlantico, inizierà un processo di transizione extra tropicale. Qui si formerà l’accelerazione dei venti e Kirk perderà le caratteristiche tipiche degli uragani tropicali per fondersi con un sistema di bassa pressione delle medie latitudini. Quindi la «coda» che dovrebbe interessare il nostro continente nella seconda settimana di ottobre, sarà, di fatto, quello che chiamano un «ex uragano». L'Europa non ha mai sperimentato l'impatto di un uragano completamente sviluppato. Però Ophelia nel 2017 e Lorenzo nel 2019 si sono molto avvicinati alle nostre zone."
        },
        {
            "Title": "Herpes simplex, è in arrivo un vaccino o no?",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/vaccini/2024/10/04/news/herpes_simplex_arrivo_vaccino-423535395/",
            "Content": "Sono affetta da Herpes di tipo 2 (genitale). Il mio medico mi ha detto che prossimamente ci sarà il vaccino contro questa patologia, è vero? Se si, le tempistiche quali sono? Perché, se il virus è lo stesso, ad alcuni viene la varicella e ad altri l'herpes zoster? di Emanuele Montomoli e Serena Marchi* 13 Agosto 2024 Gentile Lettrice, Herpes simplex di tipo 2 (genitale) è un virus latente: una volta avvenuta l’infezione, il patogeno rimane a tempo indeterminato nell’organismo alternando fasi dormienti a fasi di riattivazione. Costituisce un grosso problema, dato che milioni di persone, soprattutto giovani adulti, ne sono affetti: l’impatto sulla sfera sessuale e sulla qualità della vita è importante. Ad oggi, però, non esiste un vaccino e l’infezione si può controllare con terapie target appena compaiono le lesioni, oppure con terapie antivirali soppressive della durata di qualche mese. L’approccio deve essere valutato caso per caso. Herpes zoster: la malattia può tornare anche se ci si è vaccinati? di Giulia Ciancarella 08 Agosto 2024 Sebbene, come detto, oggi non esistano vaccini per Herpes simplex, il loro sviluppo costituisce un fervente ambito di ricerca. Sono in corso studi preliminari per vaccini a mRNA (come quello sviluppato contro Sars-Cov-2) e vaccini proteici, e i primi risultati su animali sono incoraggianti. Ci vorrà comunque ancora tempo perché lo sviluppo raggiunga la fase clinica. Le nuove piattaforme vaccinali, in ogni caso, costituiscono un’opportunità senza precedenti, e potrebbero portare in tempi relativamente rapidi allo sviluppo di vaccini per altri virus erpetici (come citomegalovirus o virus Epstein-Barr), oltre alla possibile applicazione in campo oncologico. Loading… *Claudio Mastroianni è professore ordinario di Malattie infettive presso l’università di Roma La Sapienza e past president della Società italiana di malattie infettive e tropicali (Simit) Argomenti vaccini - l'esperto risponde Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche Recidive di Herpes zoster, si può fare un richiamo del vaccino? I vaccini anti-Covid possono abbassare le difese immunitarie nei fragili? In caso di ferite, quando è necessario fare la vaccinazione antitetanica? Salute Tumori, Perrone (Aiom): una tassa di scopo per disincentivare l'acquisto di sigarette di Irma D'Aria Fumo, Cinieri (Fondazione Aiom): tumori del polmone prima causa di morte nelle donne di Irma D'Aria Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Trump-Musk, primo comizio insieme in Pennsylvania",
            "Source": "La Stampa",
            "Date": "2024-10-04",
            "Link": "https://www.lastampa.it/esteri/2024/10/04/news/trump_musk_comizio_butler_pennsylvania-14689272/",
            "Content": "WASHINGTON. A trenta giorni dalle presidenziali, Kamala Harris e Donald Trump schierano i big. Sabato a Butler, il luogo dove sfuggì a un tentato assassinio, il tycoon terrà un mega comizio al quale parteciperà lo stato maggiore della sua campagna elettorale, compreso il vicepresidente JD Vance, ma soprattutto ci sarà Elon Musk. Il patron di Tesla e Space X è uno dei maggiori finanziatori di Trump che per lui vede un posto in una sua eventuale Amministrazione. L’evento di Butler segna la prima volta che Musk e Trump saranno insieme sul palco per un comizio dopo mesi di eventi on line e di prese di posizioni del proprietario di Tesla (e di X) a favore di Donald Trump. Il mese scorso, il candidato repubblicano ha detto che, se vincerà le elezioni «creerà una commissione per l’efficienza del governo con il compito di portare a termine una revisione finanziaria e delle performance dell’intero apparato federale». L’obiettivo è ridurre gli sprechi. A capo di questa task force Trump vorrebbe Musk. La risposta di Kamala Harris è assolutamente all’altezza. Giovedì prossimo, infatti, sul palco di Pittsburgh, ancora Pennsylvania, lo stato “più” decisivo fra i sette cosiddetti battleground states, insieme alla vicepresidente ci sarà Barack Obama. Il 44esimo presidente statunitense è di gran lunga la figura di maggior prestigio e presa fra i democratici. In un video diffuso su Instagram, Obama ha promesso massimo impegno nelle prossime settimane e parteciperà ad altri eventi negli Stati incerti. Non si è ancora invece schierata la moglie, Michelle Obama. Ma sarebbe solo questione di tempo e di far coincidere la sua agenda con quella della campagna elettorale. «Il presidente Obama ritiene che la posta in gioco a queste elezioni sia molto alta e per questo sta facendo tutto il possibile per aiutare la vicepresidente Kamala Harris», ha detto Eric Schultz, consigliere di Obama."
        },
        {
            "Title": "Calcolo interessi legali",
            "Source": "La Stampa",
            "Date": "2024-10-04",
            "Link": "https://www.lastampa.it/economia/calcolatori/2024/10/04/news/calcolo_interessi_legali-14689056/",
            "Content": "Calcolo interessi legali Data inizio Data fine Capitalizzazione Trimestrale Semestrale Annuale Euro (€) Calcola Risultato Totale interessi legali: Dettaglio Importo Percentuale Da A * Il valore di calcolo degli interessi legali è aggiornato al . Come effettuare il calcolo interessi legali Il Ministro del Tesoro annuncia il tasso di interesse legale tramite un decreto ufficiale del 29/11/2023 del Ministero dell’Economia e delle Finanze pubblicato sulla Gazzetta Ufficiale. Il Ministro del Tesoro ha la facoltà di rivedere annualmente, entro il 15 dicembre, il tasso di interesse legale per l'anno successivo. Nella determinazione della nuova misura, tiene conto del rendimento medio annuo lordo dei titoli di Stato a breve termine (non oltre 12 mesi) e del tasso di inflazione registrato nell'anno. Decorsa tale scadenza, il tasso di interesse legale in vigore rimane inalterato. In base all'articolo 1283 del codice civile italiano, l'anatocismo, ovvero la capitalizzazione degli interessi su interessi, è consentito solo in situazioni ben precise e qualora esistano disposizioni consuetudinarie che lo prevedano. Le regole per la capitalizzazione degli interessi sono ben definite e variano in base alla loro periodicità: Per la capitalizzazione trimestrale, le date di inizio sono il 1° gennaio, 1° aprile, 1° luglio e 1° ottobre. Per la capitalizzazione semestrale, le date di inizio sono il 1° gennaio e il 1° luglio. La capitalizzazione annuale ha inizio il 1° gennaio. La formula per il calcolo degli interessi legali è semplice: I = C x S x N/36500 Dove \"C\" sta per il capitale iniziale, \"S\" per il tasso di interesse legale, \"N\" per il numero di giorni di maturazione degli interessi, e il numero 36500 rappresenta i giorni in un anno moltiplicati per 100, per tenere conto del formato percentuale. Il calcolo degli interessi si basa sull'anno civile, che comprende 365 giorni. A differenza dell'anno commerciale, che conta 360 giorni (12 mesi da 30 giorni) e veniva utilizzato in passato per semplificare i calcoli finanziari. Con l'introduzione di software avanzati per i calcoli finanziari, l'utilizzo dell'anno commerciale è diminuito. Nei casi di ravvedimento operoso durante gli anni bisestili, si applica la stessa formula, considerando sempre 36500 nel numeratore, come chiarito dalla risoluzione n. 296/E del 14 luglio 2008 dell'Agenzia delle Entrate. Nota: Il calcolatore è destinato ad un uso personale a titolo gratuito che non costituisce in alcun modo un parere professionale.In nessun caso Gedi Digital potrà essere ritenuta responsabile per eventuali errori di calcolo o altro genere di pregiudizio causato dall’uso del calcolatore.L’utente sarà unico responsabile di ogni conseguenza derivante dall’utilizzo del calcolatore, rinunciando sin da ora ad ogni e qualsivoglia richiesta – anche a titolo di indennizzo, rimborso o risarcimento - nei confronti di Gedi Digital.I dati inseriti dall’utente nel modulo sono trattati e gestiti esclusivamente sul browser dell’utente e le informazioni immesse non vengono conservate in alcun modo. Acquista da 0.7€/sett Video Video del giorno Alluvione Emilia-Romagna, la rabbia degli abitanti di Traversara: \"Un incubo costante, pretendiamo di tornare a vivere\" In collaborazione con: Il paese di Cesare Pavese è tra i 5 borghi rurali più affascinanti d’Italia: si trova nelle Langhe È tempo di vendemmia! Ecco i 3 borghi vinicoli da scoprire vicino ad Asti Leggi anche Calcolo percentuale online Simula il tuo piano di accumulo Contagiorni: Calcola giorni tra due date © Riproduzione riservata La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. EFFETTO IMMEDIATO Olio rimpolpante viso: i 5 più potenti per rughe profonde ECCO LE MIGLIORI Scarpe comode per piedi difficili Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Vivere con un partner depresso, i consigli per aiutarlo a uscirne",
            "Source": "La Stampa",
            "Date": "2024-10-04",
            "Link": "https://www.lastampa.it/salute/2024/10/03/news/vivere_partner_depresso_consigli-423529166/",
            "Content": "Amare una persona che soffre di depressione e non sapere come aiutarla. “Come mi devo comportare?”, è una delle domande più frequenti che psichiatri e psicoterapeuti si sentono rivolgere dai familiari dei pazienti depressi. Mogli, mariti, fratelli, figli, genitori e amici si chiedono ad esempio se sia giusto assecondare l’inerzia del paziente o se invece si debba spingerlo ad attivarsi; se sia giusto dirgli la verità o se lo si debba proteggere dalle cattive notizie; se il suo stato sia in qualche modo colpa di chi gli sta vicino o se al contrario questa “malattia” non sia un modo per sfuggire alle sue responsabilità e alle difficoltà della vita. Come iscriversi alla newsletter La depressione In realtà la depressione, che si manifesta con tristezza, perdita di interesse per qualsiasi cosa, mancanza di energia, alterazioni del sonno e dell’appetito, convinzione di non valere nulla e di essere un peso per gli altri, è una vera e propria “malattia”, causata da fattori biologici (predisposizione genetica) o da ripetute esperienze di vita stressanti, frustranti e umilianti. Rischiarare le giornate di una persona depressa rappresenta una sfida quotidiana per chi le vive accanto e vorrebbe riportarla a sorridere. Cosa sapere Una delle prime cose che bisogna tenete a mente è che la depressione è un disturbo complesso, caratterizzato da reazioni psicologiche, neurovegetative, endocrine e immunologiche che non possono essere superate con la semplice “buona volontà” del paziente o dei suoi cari ma vanno curate con interventi specifici; perciò non bisogna farsi carico della missione di “salvare” la persona depressa, sacrificando la propria felicità, né prendersela con lei se nonostante i nostri sforzi non riesce a riscuotersi. Naturalmente una presenza amorevole fa sempre bene, ma da sola non è risolutiva. [[(Video) Tristezza o depressione? Come riconoscere i sintomi della malattia. E curarla]] Come ricorda lo psichiatra Renzo De Stefani, ex direttore del Dipartimento di salute mentale di Trento e ideatore del metodo “Fareassieme”, che mette insieme le competenze di pazienti e familiari nell’approccio ai disturbi mentali gravi, non è sempre necessario “fare qualcosa” per le persone malate che amiamo: a volte dobbiamo solo credere nella loro possibilità di farcela. Un altro rischio è quello di sminuire o svalutare la sofferenza non solo della persona depressa, ma anche la propria: come il paziente deve essere incoraggiato a rivolgersi a uno specialista, anche chi gli sta a fianco deve considerare la possibilità di farsi aiutare psicologicamente, per evitare di ammalarsi a sua volta o di sfogare la propria frustrazione proprio sulla persona che vorrebbe aiutare. Antidepressivi, possibili alleati delle funzioni cognitive? di Sara Carmignani 27 Settembre 2024 Quei dettagli che non contano A volte invece l’attenzione dei familiari si focalizza su dettagli secondari: il paziente dorme troppo o troppo poco, beve troppi caffè o fuma troppe sigarette. Al di là delle ovvie considerazioni sulla salute, bisogna tenere a mente che questi aspetti non sono prioritari e che molto probabilmente si risolveranno una volta guarito l’episodio depressivo: è inutile perciò ingaggiare una estenuante battaglia sulle norme igieniche che il paziente dovrebbe seguire. C'è una psicoterapia che scioglie i 'grovigli' della mente e aiuta a conoscere sé stessi di Paola Emilia Cicerone 14 Giugno 2024 Non proteggere troppo Altrettanto vano è cercare di nascondere al paziente tutte le notizie che potrebbero turbarlo: la persona depressa va trattata con sincerità perché la sua guarigione consiste nel tornare alla realtà, non nel chiudersi in un mondo di illusione. La coppia sul lettino dello psicoanalista, quando e perché in amore c’è bisogno dello specialista di Paola Emilia Cicerone 19 Settembre 2024 Infine occorre ricordare che la natura stessa del rapporto che abbiamo con la persona depressa può influenzare profondamente il suo stato clinico ed esserne a sua volta influenzata: come sosteneva Gerald Klerman, psichiatra americano ideatore della psicoterapia interpersonale della depressione, il nostro partner può deprimersi perché nella relazione di coppia è stato costretto a rinunciare alle sue aspirazioni, o magari perché si trova a rivestire un ruolo che non gli è congeniale, in una situazione di conflitto o di frustrazione; oppure può utilizzare i sintomi depressivi per sfuggire a dinamiche irrisolte che non riesce a gestire, o per avere l’attenzione che crede di non poter ottenere in altro modo. Riconoscere le dinamiche psicologiche che sostengono la sintomatologia depressiva e le nostre reazioni ad essa è di fondamentale importanza e può trasformare questa situazione di stallo esistenziale in un’occasione per ripartire con presupposti nuovi. Francesco Cro è psichiatra al Dipartimento di Salute Mentale di Viterbo Salute Amore - l'archivio Argomenti Salute amore salute mentale psicologia depressione Questo è un articolo a pagamento, ma oggi te lo regaliamo.Buona lettura! LEGGI Chiudi Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche Amori violenti e sbagliati, impariamo a identificare 4 categorie di manipolatori Suicidio: nel bienno 2020-2021 oltre settemila casi in Italia tra gli adulti Guida erotica all’amore queer contro i pregiudizi Salute Tumori, Perrone (Aiom): una tassa di scopo per disincentivare l'acquisto di sigarette di Irma D'Aria Fumo, Cinieri (Fondazione Aiom): tumori del polmone prima causa di morte nelle donne di Irma D'Aria Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Tumore seno, in Lombardia biopsia liquida esame utile a 1.500 pazienti l’anno",
            "Source": "La Stampa",
            "Date": "2024-10-04",
            "Link": "https://www.lastampa.it/salute/dossier/oncoline/2024/10/04/news/tumore_seno_in_lombardia_biopsia_liquida_esame_utile_a_1500_pazienti_l_anno-423535632/",
            "Content": "Ogni anno oltre 1.500 pazienti con carcinoma mammario metastatico potrebbero essere candidabili alla biopsia liquida in Regione Lombardia. Con questo esame, semplice da eseguire e poco invasivo, si possono identificare mutazioni del Dna tumorale per le quali sono disponibili efficaci terapie mirate. Si aprono perciò nuove opportunità di trattamento anche per le pazienti con tumore avanzato, metastatico e resistente alle terapie standard. Sono questi i principali punti emersi dal Tavolo multidisciplinare lombardo del progetto “Biopsia Liquida nel Carcinoma della Mammella Metastatico Er+ /Her2”. La rete lombarda dell’NGS Il panel di esperti, che lavorano nella prima Regione italiana per popolazione, si è riunito a Milano, nelle scorse settimane, e ha discusso le raccomandazioni già elaborate a livello nazionale, nell’ottica di una loro reale applicazione nel sistema sanitario lombardo. “La nostra Regione ha organizzato da tempo la rete dei laboratori autorizzati alla diagnostica molecolare. La rete garantisce l’accesso alla profilazione molecolare in biopsia liquida con le metodiche di riferimento Next Generation Sequencing (NGS) e Digital Protein Chain Reaction (d-PCR), e quindi anche la somministrazione dei nuovi farmaci a bersaglio molecolare”, afferma Giancarlo Pruneri, direttore Dipartimento di Diagnostica Avanzata, Fondazione Irccs Int di Milano e direttore della Scuola di Specializzazione in Anatomia Patologica, Università di Milano. Un test del sangue per scovare il tumore del colon. Approvato per la prima volta negli Usa di Elena Dusi 30 Luglio 2024 Il rimborso del test “Tutti i centri di oncologia - prosegue Pruneri - potranno prescrivere l’esame e non si prevedono difficoltà nel rimborso del test, alla luce del recente aggiornamento del tariffario regionale delle prestazioni di laboratorio. Potremo così ottenere, con un semplice prelievo di sangue, preziose informazioni sull’efficacia dei trattamenti oncologici nelle pazienti con tumore mammario”. Biopsia liquida per sconfiggere il cancro, il test ora si può fare a Roma 14 Settembre 2024 I tumori con le mutazioni “Sono in arrivo alcuni farmaci importanti per i casi metastatici di tumore mammario che ammontano complessivamente a oltre 40.000 in Italia”, prosegue Marina Elena Cazzaniga, Direttore S.C. Centro Di Ricerca Fase 1, Fondazione Irccs San Gerardo dei Tintori, Monza – Professore associato Università Bicocca Milano. “Di queste neoplasie il 70% è positivo a recettori ormonali e negativo per il recettore Her2 (Er+ Her-) e risponde positivamente a elacestrant, nella sottopopolazione di pazienti che presentano una mutazione ESR1. L’acquisizione delle mutazioni di ESR1 ha un impatto fortemente sfavorevole in termini di sopravvivenza e rappresenta uno dei principali meccanismi di resistenza della malattia ER+ HER2-. La perdita di efficacia delle attuali terapie endocrine in presenza di mutazioni di ESR1 significa per la paziente non avere alternative terapeutiche valide nelle fasi di malattia metastatica immediatamente successive alla prima linea e rappresenta quindi un bisogno terapeutico di grande rilevanza”. Cancro: \"Possiamo curarlo. Ora dobbiamo scoprire come prevenirlo. Con la scienza\" di Tiziana Moriconi 12 Settembre 2024 Una nuova classe di farmaci Elacestrant è un degradatore selettivo dei recettori degli estrogeni (Serd) e appartiene ad una nuova classe di farmaci sviluppati per contrastare la resistenza dovuta alle mutazioni ESR1. Per garantire l’accesso a questa terapia, è necessario dimostrare la presenza della mutazione del gene ESR1in biopsia liquida. Attualmente in Italia il medicinale è accessibile tramite un percorso di uso compassionevole e a breve ne è prevista la rimborsabilità da parte del sistema sanitario nazionale. “Grazie all’oncologia di precisione gestiamo con maggiore successo i diversi sottogruppi di carcinoma mammario”, aggiunge Cazzaniga. “Tutte le pazienti dovrebbero essere prese in cura dalle Breast Unit, le uniche strutture sanitarie che possono davvero assicurare la multidisciplinarietà delle cure e dei trattamenti. In Regione Lombardia ne sono attive 57 e auspichiamo il loro coinvolgimento anche nella gestione dei tumori metastatici, dal momento che ad oggi questi casi sono troppo spesso affrontati dal singolo oncologo”. “La biopsia liquida è un’indagine che sta diventando uno standard diagnostico sempre più importante – conclude Sabrina Buoro, Direttore Centro Regionale di Coordinamento della Medicina di Laboratorio, U.O. Polo Ospedaliero, Direzione Generale Welfare, Regione Lombardia. “La Lombardia ha già da tempo creato le condizioni organizzative affinché tutti i pazienti vi possano accedere in tempi rapidi. E’ perciò un sistema organizzativo virtuoso che potrà essere preso a modello anche da altri sistemi sanitari regionali”. Argomenti tumori Salute Herpes simplex, è in arrivo un vaccino o no? Risponde Claudio Mastroianni* La Zampa Una veterinaria si offre di coprire le spese mediche per il cane Bonnie e riceve una sorpresa inaspettata La Zampa Sentono strani rumori provenire dall’auto, poi un muso dal paraurti svela l’arcano La Zampa Adottano un gatto per tenere lontani i roditori, ma lui si dimostra un po’ troppo amichevole di Isabella Amato Leggi anche Mieloma multiplo, arriva il sì dell’Aifa alla terapia mirata in seconda linea Donne migranti, per il tumore del collo dell’utero l’incidenza è doppia Al via il tour in bici a sostegno della ricerca contro il cancro Salute Tumori, Perrone (Aiom): una tassa di scopo per disincentivare l'acquisto di sigarette di Irma D'Aria Fumo, Cinieri (Fondazione Aiom): tumori del polmone prima causa di morte nelle donne di Irma D'Aria Tumore seno, in Lombardia biopsia liquida esame utile a 1.500 pazienti l’anno Allergie agli antibiotici: 9 su 10 sono false leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Napoli, scava e scopre una chiesa medievale 8 metri sotto terra",
            "Source": "La Stampa",
            "Date": "2024-10-04",
            "Link": "https://www.lastampa.it/cronaca/2024/10/04/news/napoli_scavi_occulti_scoperta_chiesa_medievale-14687974/",
            "Content": "I carabinieri del Nucleo Tutela Patrimonio Culturale di Napoli, in esecuzione di un decreto di sequestro, hanno rinvenuto e sottoposto a sequestro ambienti sotterranei pertinenti ad una antica struttura religiosa. L'attività investigativa ha permesso di portare in evidenza l'illecita attività svolta nel tempo da un imprenditore napoletano, il quale, sfruttando l'utilizzo di locali terranei nella sua disponibilità collocati in centro città, ha posto in opera una serie di scavi sotterranei clandestini allo scopo di individuare e trarre profitto da realtà archeologiche site nel sottosuolo. Il sequestro ha permesso di interrompere le attività di scavo abusivo in una chiesa medievale databile all'XI secolo sita a circa otto metri di profondità dal livello stradale, di cui è attualmente visibile un'abside semicircolare affrescata, in discreto stato di conservazione, sulla quale è parzialmente identificabile l'iconografia del Cristo in trono con al di sotto decorazioni a velarium ed una iscrizione dedicatoria in parte già decifrata. Dell'antica chiesa è emersa anche parte della pavimentazione realizzata in lastre di marmo bianco di spoglio. L'eccezionalità della scoperta, sottolineano i carabinieri, restituisce al patrimonio pubblico i resti di un raro esempio di arte medievale di XI secolo, la cui decorazione riscontra delle similitudini con il vicino Sacello di Sant'Aspreno e si aggiunge alle non numerose testimonianze pittoriche del periodo medievale sul territorio nazionale. Nel corso delle attività investigative, che (nel solco dei protocolli di intesa stipulati tra la Soprintendenza di Napoli e la Procura della Repubblica presso il Tribunale di Napoli) si sono avvalse delle competenze e del contributo tecnico e operativo della Soprintendenza Archeologica alle Belle Arti e Paesaggio per il Comune di Napoli, sono stati ispezionati numerosi locali di proprietà dell'imprenditore siti nel centro storico di Napoli, sottoponendo a sequestro anche altri cunicoli sotterranei oggetto di scavi clandestini, pertinenti alle fondamenta di un palazzo settecentesco vincolato quale bene culturale di particolare interesse storico-artistico. All'imprenditore napoletano sono stati inoltre sequestrati circa 10.000 frammenti ceramici di natura archeologica di epoca romana e medievale probabilmente provenienti dal settore suburbano dell'antica città di Neapolis, riconducibili anche ad altre aree non esplorate nel corso delle attività investigative. Sono stati inoltre sequestrati 453 reperti archeologici integri di epoca romana, tra cui: crateri a figure rosse, anfore, lucerne e pipe in terracotta, monete di epoca romana e medievale. Il materiale recuperato e l'intera area sotterranea in sequestro, saranno oggetto di ulteriori indagini ed approfondimenti scientifici da eseguire di concerto con la competente Soprintendenza Archeologica della città di Napoli al fine di consentire la messa in sicurezza dei locali, la loro tutela e conseguente valorizzazione."
        },
        {
            "Title": "Piantedosi: \"Cortei pro Palestina a Roma sono illegali\"",
            "Source": "La Stampa",
            "Date": "2024-10-04",
            "Link": "https://www.lastampa.it/politica/2024/10/04/news/piantedosi_corteo_pro_palestina_roma-14688688/",
            "Content": "(ansa) MIRABELLA ECLANO. A conclusione del G7 dell’Interno, a Mirabella Eclano in provincia di Avellino, il titolare del Viminale Matteo Piantedosi traccia un bilancio del forum. «Ho scelto l’Irpinia per il G7 perché ho pensato che fosse uno spaccato delle bellezze naturali e di cultura che fa parte del patrimonio del nostro Paese - esordisce il ministro -. Credo che abbiamo dato immagine positiva della nostra capacità di ospitare. Abbiamo affrontato molti temi, dalla cybersicurezza e la lotta alle droghe sintetiche all’emergenza migranti e terrorismo. Dando seguito a quanto ci aveva delegato il G7 in Puglia abbiamo stilato un action plan per garantire massimo livello di sicurezza ai cittadini. Concordiamo nel supportare le esigenze dell’Ucraina e nella lotta al traffico di armi e alle cripto valute. Siamo anche d’accordo di avviare una strategia contro il dilagare del Fentalyn e il diffondersi delle truffe online. Sul traffico migranti abbiamo ribadito con un’unica voce che lo smantellamento del cartello dei trafficanti è la priorità. Le politiche migratorie devono essere affidate agli Stati. Costante riferimento al Piano Mattei e al diritto di non dover migrare: tutti devono avere possibilità di vivere in sicurezza nel proprio Paese. Cinque pilastri: rafforzamento azioni di polizia contro traffico migranti, potenziamento cooperazione internazionale, intensificazione rapporto con Paesi terzi di transito dei migranti, sviluppo di campagne di informazione, conoscenza dei flussi per poter meglio intervenire. Particolare attenzione va dedicato ai social media dove agiscono i trafficanti di esseri umani che usano metodi mafiosi”. Dopo le sue considerazioni il ministro risponde alle domande dei cronisti. Che cosa si aspetta sul fronte dell’immigrazione clandestina dall’ Ue?«Non avemmo potuto fare di più. Fino a un anno fa non avevamo condivisone sui temi del fenomeno. Anche Usa e Canada hanno problemi migratori. La commissione europea ci ha proposto come guida di alcune attività. Nuovi governi, come britannico e francese, hanno piena condivisione con noi: considerano il nostro un modello d’esempio sul fronte migranti. Senza voler apparire entusiasta credo che il confronto è stato importante». La situazione in Medio Oriente ha un impatto sui flussi che si riversano in Europa. Il modello Albania è stato condiviso?«Tra qualche settimana si partirà con il centro di accoglienza in Albania. L’esperienza italiana non è destinata a restare un caso isolato. Nostra scelta è attuata nel pieno diritto dell’Ue, sotto giurisdizione italiana. Cercheremo di applicare la normativa europea. Sarà un’esperienza guardata con molto interesse dagli altri Paesi» Piantedosi: “A ottobre, al via i centri per migranti in Albania” 16 Settembre 2024 Imbarazzo per collaborazione con Libia, Tunisia e Algeria che non brillano per rispetto dei diritti umani?«C’era al G7 anche l’alto commissariato per i rifugiati che tutela diritti umani. Libia, Algeria e Tunisia sono Paesi che stanno facendo grossi passi avanti nel contrasto dei trafficanti nel rispetto dei diritti umani. Costruiscono dei percorsi di ritorno anche con assistenza finanziaria. Non abbiamo dunque timore da questo punto di vista». Avete pensato a monitoraggio dei finanziamenti che vanno a Paesi terzi per la lotta ai trafficanti di esseri umani?«Non condivido sospetti su Tunisia e Libia, monitoriamo la situazione. Quasi il 100 per cento di nostri aiuto si caratterizza con finanziamento di beni». A proposito della manifestazione Pro Palestina in programma sabato a Roma, vietata dalla Questura, ma comunque in programma. Come pensate di gestire ordine pubblico?«Non tutti i manifestanti scenderanno in piazza proprio perché c’è il divieto. Questo fine settimana proprio perché vicino al 7 ottobre è celebrativo di un eccidio. Può quindi essere foriero di turbative. Vedremo, i numeri dei partecipanti sono monitorati da forze dell’ordine. È manifestazione illegale gestita con il solito equilibrio in un quadro di legalità. Sono decisioni che vanno prese sul momento in base a saggezza e esperienza di forze polizia impegnate sul campo». IL CASO Corteo vietato, scontro fra Viminale e pro-Pal francesco grignetti 01 Ottobre 2024 Cosa pensa dei 456 casi di antisemitismo in Italia?«Emerge un mai sopito sentimento antisemita. È un fenomeno molto preoccupante, gli storici dovrebbero capire come mai antisemitismo si alimenta da ignoranza di alcune persone». In merito al terrorismo, ci sono allarmi in Italia?«L’acuirsi del conflitto tra Israele e Palestinesi fa crescere l’allarme. Noi da un anno abbiamo il massimo livello di allarme. I riflessi possiamo averli all’interno, con azioni e manifestazioni non immuni da preoccupazioni. Per quanto riguarda nuovi flussi, magari dal Libano, la situazione va monitorata. Ad ogni evento bellico seguono delle fughe». Su attacchi hacker sono emersi dal G7 nuove strategie di contrasto?«La minaccia cyber è grave, abbiamo concordato che non basta solo azione delle forze di polizia e giudiziarie. C’è bisogno di collaborazione con società private di ricerca». All’ultima sessione del G7, incentrato sui migranti, hanno partecipato: i ministri dell’Interno di Canada, Francia, Germania, Giappone, Regno Unito e Stati Uniti d’America, i ministri di Algeria e Libia e il vice ministro degli Esteri della Tunisia, il Vice Presidente della Commissione europea e la Commissaria Ue per gli Affari Interni, i rappresentanti di Interpol, Oim, Unhcr e Unodc. Sull’emergenza de flussi migratori interviene anche l'Alto commissario Onu per i rifugiati, Filippo Grandi: «Ci sono più di 120 milioni di persone che fuggono da guerre, persecuzioni, violenze di ogni tipo, in flussi sempre più complessi dovuti anche ad altri fattori, climatici, la povertà e così via. Flussi complessi che creano sfide importanti per tutti i Paesi del G7 e direi molto di più per altri Paesi, come quelli dell'Africa e del Medio Oriente che sono direttamente impattati, quindi porterò questa prospettiva alla sessione del G7, prendendo atto di una situazione drammatica in molte parti del mondo». «Sono molto contento - spiega Grandi - di essere stato invitato dal ministro Piantedosi a partecipare a questa sessione del G7. Il tema è la lotta al traffico di persone, tema importantissimo che noi sosteniamo fortemente, però condividerò con i ministri che alle misure per combattere la criminalità, misure di ordine pubblico, misure legali, che vanno rinforzate non c'è dubbio nei confronti di questi criminali bisogna accompagnare misure di protezione per le persone che fuggono da queste situazioni e che hanno bisogno di protezione internazionale»."
        },
        {
            "Title": "Accise diesel, il governo: nessun rialzo, una rimodulazione",
            "Source": "La Stampa",
            "Date": "2024-10-04",
            "Link": "https://www.lastampa.it/economia/2024/10/04/news/tasse_imposte_benzina_diesel-14687360/",
            "Content": "ROMA. La “bomba” delle accise rischia di fare parecchi danni a Giorgia Meloni, quell’ipotesi di «allineare» le imposte che pesano su benzina e diesel è per la premier come la kryptonite per Superman. L’idea non è un chiacchiericcio di corridoio, è scritta nero su bianco nel Piano strutturale di bilancio (Psb), il documento che il governo deve presentare alla Commissione europea per illustrare le previsioni di spesa, investimenti e riforme per i prossimi quattro anni. La parola «allineare» ha scatenato consumatori, imprese, trasportatori, perché l’accisa sul diesel è al momento più bassa di quella sulla benzina e tutti hanno interpretato quel verbo nel senso che verranno aumentate le imposte sul gasolio. Troppo facile per le opposizioni rinfacciare alla premier il video del 2019 in cui l’allora leader di Fdi urlava che le accise andavano abbassate. La polemica monta dal primo mattino, la segretaria Pd Elly Schlein ha gioco facile a parlare di «tassa Meloni», citando appunto il video di 5 anni fa. «Ci ricordiamo tutti Giorgia Meloni davanti ai benzinai a promettere di cancellare le accise. Ebbene, invece, la verità è un’altra: lo dice questo documento del governo in cui mostra che vogliono aumentare le accise sul diesel. Un’altra “tassa Meloni” per tre miliardi sulle imprese». Francesco Boccia, capogruppo Pd al Senato, rincara: «Si tratta di 3 miliardi che verranno pagati dai possessori di auto a gasolio e dal settore dell’autotrasporto. Un altro bel regalo del governo Meloni a famiglie e imprese italiane». Attaccano anche Giuseppe Conte, Avs, +Europa, Iv, Azione. Ma si fa sentire anche Forza Italia, Antonio Tajani dice «vedremo le norme che verranno approvate in Consiglio dei ministri» e Raffaele Nevi aggiunge: «Forza Italia è sempre stata e rimane contraria ad innalzare la tassazione in Italia. Siamo stati chiamati al governo per diminuire tasse, burocrazia e rilanciare investimenti e questo siamo intenzionati a fare». Un colpo basso per l’immagine della premier che, raccontano parlamentari Fdi a lei vicini, sarebbe intervenuta chiedendo di correggere il racconto di una misura che a suo giudizio sarebbe stata comunicata male e avrebbe permesso una «strumentalizzazione» da parte della stampa e delle opposizioni. E a metà pomeriggio il Mef diffonde una nota per precisare: è «del tutto fuorviante», viene fatto filtrare, dire che «il governo intende aumentare le accise sui carburanti». È l’Europa, viene sottolineato, che chiede di ridurre i «sussidi ambientalmente dannosi» e tra questi «rientrano anche le minori accise che gravano sul gasolio rispetto a quelle sulla benzina, e pertanto è allo studio un meccanismo di allineamento tra i livelli delle rispettive accise». Insomma, «l’intervento non si tradurrà nella scelta semplicistica dell’innalzamento delle accise sul gasolio al livello di quelle della benzina, bensì in una rimodulazione delle due». In altre parole, si lavorerebbe ad una contemporanea riduzione delle imposte sulla benzina, per bilanciare in qualche modo l’aumento di quelle sul diesel. Il ministro dell’Economia Giancarlo Giorgetti, a Bloomberg, ha parlato di nuove tasse. Sarà poi il suo sottosegretario Federico Freni, a frenare. Così come il leader leghista Matteo Salvini: «Non c’è nessun aumento di tasse o di accise, non è questo il governo che aumenterà le tasse», assicura. Poi però aggiunge: «Le banche l’anno scorso hanno fatto 40 miliardi di utili, penso che un loro contributo spontaneo farebbe bene all’Italia». E Tommaso Foti, capogruppo Fdi alla Camera, aggiunge: «Le misure proposte sono dirette a tutelare l’ambiente e a ridurre i sussidi dannosi, senza penalizzare i cittadini». Rassicurazioni che non placano le polemiche, le opposizioni insistono, Matteo Renzi rilancia: «Oggi i documenti dimostrano che Meloni aumenterà il gasolio. Lo hanno negato ma lo hanno scritto. Verba volant, scripta manent». E per Chiara Appendino, M5S, «siamo alla farsa, il Mef sbugiarda il piano di Giorgetti». Argomenti manovra Questo è un articolo a pagamento, ma oggi te lo regaliamo."
        },
        {
            "Title": "Ebadi: dagli iraniani basta soldi a Hezbollah",
            "Source": "La Stampa",
            "Date": "2024-10-05",
            "Link": "https://www.lastampa.it/esteri/2024/10/05/news/ebadi_dagli_iraniani_basta_soldi_a_hezbollah-14690041/",
            "Content": "ROMA. Scorre l’ora più buia per l’Iran, dove Shirin Ebadi non torna dal 2009. La sua gente è stanca, dice al telefono dall’esilio itinerante la premio Nobel per la pace: stanca che il governo sostenga economicamente Hezbollah anziché costruire ospedali e frenare l’inflazione, stanca che prenda ordini da Mosca e che massacri ogni giorno le coraggiose donne senza hijab. Stanca, ma fiera: «Gli iraniani sono convinti che il regime debba essere rovesciato dal popolo e non dalla pressione esterna, pena l’anarchia del post Saddam in Iraq». Tutto il resto è countdown di guerra. Guerra in Medio Oriente: gli aggiornamenti in diretta Il patto Israele-Usa | La risposta di Netanyahu Iraq: “Pronti a rispondere alle aggressioni” Attentato a Jaffa, il sopravvissuto ferma il killer | VIDEO Ieri mattina, durante il sermone funebre per Nasrallah, l’ayatollah Ali Khamenei, fucile alla mano, ha ribadito la legittimità del raid di martedì sera su Israele e ha avvertito di poter colpire ancora. Le minacce della Repubblica islamica sono tattiche, c’è una strategia o rivelano debolezza?«Credo che l’attacco iraniano sia stato una mossa sbagliata e che, arrivati a questo punto, potrebbe scatenare una guerra molto più grande». Israele spera che l’escalation spinga un cambio di regime in Iran. È ipotizzabile?«Israele ha dichiarato più volte che risponderà all’Iran ed è verosimile che colpirà obiettivi militari o impianti petroliferi. Dubito che possa puntare a infrastrutture come le reti elettriche: no, non arriverà a tanto. Anche perché, in un caso del genere, la popolazione, disperata, finirebbe per schierarsi con il governo». Mentre Teheran rivendica la guida dell’asse della resistenza e il ministro degli esteri Araghchi atterra a Beirut per ribadire la linea della fermezza contro l’“entità sionista”, molti iraniani si rallegrano della morte di Nasrallah. Quanto conta per i suoi connazionali la causa palestinese?«Il governo iraniano ha sostenuto economicamente e militarmente Hezbollah sin dal giorno della sua nascita, nel 1982. E questo ha sempre scontentato il popolo iraniano che da allora si chiede, con rabbia crescente, perché mai debba pagare le spese dei miliziani di un altro Paese e cosa condivida con il partito di Dio. I soldi iraniani devono essere investiti per le scuole, gli ospedali e il benessere dell’Iran. In tutti questi anni non c’è stata manifestazione in cui, tra le altre cose, la gente non gridasse all’indirizzo del governo: “Molla Hezbollah, pensa a noi”. No, la maggioranza dei miei connazionali non ha mai approvato questa politica del governo». Israele ha messo a segno colpi importanti negli ultimi mesi È possibile che una parte del regime stia già lavorando al dopo Khamenei?«Tutti ammettono che l’intelligence israeliana sia molto infiltrata in Iran: è così che è riuscita a trovare e uccidere il leader di Hamas Haniyeh ed è così che ha finito molti altri miliziani di Hezbollah facendo esplodere i cercapersone. È stato un crescendo, fino all’assassinio di Nasrallah. Questa evidente permeabilità al Mossad ci dice una cosa, per certo: che l’apparato di sicurezza iraniano è molto debole e inaffidabile». A distanza di qualche mese si è fatta un’idea più precisa della morte del presidente Raisi? È stato un incidente?«Ci sono state molte speculazioni sulla sorte dell’elicottero, in cui hanno perso la vita il Presidente e il ministro degli Affari Esteri. La versione governativa attribuisce l’incidente al maltempo. Ma personalmente non ci credo. Quanto è accaduto negli ultimi mesi – dall’assassinio di Haniyha a Teheran all’attacco dei cercapersone a Beirut fino alla decapitazione di Hezbollah - suggerisce un sofisticato lavoro dei servizi israeliani ma anche un aiuto assicurato da dentro l’Iran». Che ripercussioni può avere sulla Repubblica islamica il ridimensionamento delle sue milizie proxy, Hezbollah decimato, gli Houthi bombardati, la debole Siria sotto tiro?«Il regime ha sempre proclamato la sua forza anche in virtù degli alleati - dagli houthi a Hezbollah fino ad Hamas e alle milizie irachene - che, in caso di necessità, sarebbero stati disposti a combattere per la causa. Ne andava molto fiero, ripeteva che l’avrebbero difeso. Invece Israele ha distrutto una dopo l’altra le milizie filo-iraniane e poi è arrivato a Teheran. Mi addolora che la politica sbagliata della Repubblica Islamica, centrata sull’idea del dover “distruggere Israele”, abbia prodotto tutto questo. Siamo davanti a una guerra dalle conseguenze insondabili». Da due anni le donne tengono testa ai pasdaran. La spallata al regime in difficoltà può arrivare dalla società?«Nonostante la dura repressione le donne iraniane continuano a sfruttare ogni occasione per opporsi all’obbligo dell’hijab. Ogni giorno, in molte strade e nei centri commerciali alla moda, se ne vedono a capo scoperto. Naturalmente la polizia religiosa le bracca. Ma la battaglia è ancora in corso». Anche in queste ore ci sono in Iran scioperi contro il carovita. Che tipo di pressione possono esercitare sul regime?«Tutti i giorni in Iran qualche pezzo della società protesta contro i prezzi sempre più elevati. Questa insoddisfazione è un segno evidente della distanza tra il governo della Repubblica islamica e la sua gente, un vulnus che mina dal profondo la legittimità del regime». Che ruolo ha la diaspora?«Se per diaspora intendiamo i gruppi etnici fuori dall’Iran, loro sono, come sempre, contrari alla Repubblica Islamica. In generale comunque, gli iraniani, così come i gruppi etnici, sono convinti che il regime debba essere rovesciato dal popolo. Non crediamo che un attacco militare e una pressione esterna possano portare l’Iran alla democrazia: l’invasione americana dell’Iraq e la destituzione di Saddam Hussein hanno prodotto l’anarchia e un aumento dell’influenza iraniana nel Paese». Quanto pesa per l’Iran l’alleanza con la Russia e dove può portare ora che le due guerre, quella in Ucraina e quella con epicentro a Gaza, sembrano incrociarsi?«Il popolo iraniano sa che la Russia non è un alleato dell’Iran ma che usa l’Iran come una carta da gioco da spendere contro l’Occidente e da mostrare all’America per provare la propria influenza. La mia impressione è che quando gli iraniani raggiungeranno la democrazia non interromperanno le relazioni con la Russia ma le cambieranno in un rapporto di reciprocità. Oggi la situazione è che Mosca ordina e la Repubblica islamica obbedisce: gli iraniani non lo accettano». Scoppierà il mondo prima del voto americano o scoppierà dopo, se vincesse Trump?«Gli Stati Uniti non sono il centro dell’universo a cui legare le sorti degli altri Paesi. Prima delle elezioni americane potrebbero succedere molte cose, potrebbe esserci una guerra nella regione». Ma Israele è più forte e Teheran più isolata Stefano stefanini 04 Ottobre 2024 Argomenti guerra israele hamas Questo è un articolo a pagamento, ma oggi te lo regaliamo."
        },
        {
            "Title": "Fedez e la rissa in discoteca con Iovino: “Io sono di Rozzano”",
            "Source": "La Stampa",
            "Date": "2024-10-05",
            "Link": "https://www.lastampa.it/cronaca/2024/10/04/news/fedez_rissa_iovino_rozzano-14690063/",
            "Content": "«Lasciatemi stare, lasciatemi stare che l'ammazzo che io sono di Rozzano». Sono le 2.40 del 22 aprile all’interno della discoteca «The Club» di Milano. Fedez e il suo entourage sono stati appena allontanati dalla privé del locale dopo la rissa con il personal trainer dei vip, Cristiano Iovino, reo di aver importunato Ludovica Di Gresy, la ragazza che all’epoca si frequentava con il rapper. «Ci hanno chiamati via radio, avvisandoci che c'era una rissa, così siamo scesi, ma li abbiamo beccati sulle scale mentre li stavano facendo uscire - ha messo a verbale un addetto alla sicurezza del locale -. Quando sono sceso ho visto Fedez, quello pelato e Taxi B agitati. Abbiamo portato fuori il ragazzo, che chiamavano Cristian, con il naso sanguinante, e li abbiamo divisi. Perché Fedez, il pelato e Taxi B continuavano a discutere con il soggetto ferito. Poi Cristian è andato via e abbiamo consentito a Fedez e Taxi B di scendere nel seminterrato del locale per recuperare i giubbotti». A descrivere lo stato d’animo del cantante sono sempre i buttafuori del «The Club»: «Era molto agitato tanto che abbiamo dovuto sollevarlo di peso per portarlo fuori». Solo una volta all’esterno del locale, in largo La Foppa, quando si è accorto di alcuni «ragazzi asiatici» che lo stavano riprendendo con i loro cellulari «si è calmato» e «guardando verso di loro si è messo a ridere». Le testimonianze di quella serata sono contenute negli atti dell'inchiesta «Due Curve» della Dda milanese che ha azzerato i direttivi delle tifoserie organizzate di Inter e Milan. Come noto il cantante, denunciato dai carabinieri intervenuti quella notte nella discoteca e poi indagato dalla procura per la rissa in un altro fascicolo d’indagine, è molto vicino alla curva rossonera: “migliore amico” del narcos e leader della Sud Luca Lucci e sempre in compagnia del bodyguard Christian Rosiello e di Islam Hagag, detto Alex Cologno. IL CASO I legami di Fedez con narcos e picchiatori: Hagag organizzava i suoi concerti monica serra 01 Ottobre 2024 Quest’ultimi tre sono arrestati il 30 settembre, su ordine del gip Domenico Santoro, con altri 16 persone per associazione per delinquere. Rosiello era con Fedez quella notte nel locale e anche un’ora dopo, alla spedizione punitiva per dare una lezione a Iovino, in via Traiano. È sarebbe sempre l’ultrà milanista l’uomo del gruppo di 5-6 persone, scese dal Mercedes Vito nero, che avrebbe preteso il silenzio dei due vigilantes che avevano assistito alla scena dal gabbiotto del complesso residenziale in cui abita Iovino: «Tanto la vostra faccia ce l'abbiamo bene in mente e sappiamo dove venirvi a cercare». Non solo loro avevano visto e sentito il pestaggio avvenuto in strada sotto la pioggia battente. «Chiedi scusa…devi chiedere scusa, noi torniamo e ti ficchiamo una pallottola in testa», è la frase che una residente - sentita dagli investigatori della polizia - si ricorda di avere sentito mentre Iovino veniva colpito. Di quanto subito il personal trainer romano, che non ha mai sporto denuncia per aver raggiunto un accordo stragiudiziale con Fedez, è sempre stato reticente. Nell’immediatezza con i militari dell’Arma arrivati su segnalazione del 118 e ancora quando la Squadra mobile lo ha convocato in questura. «Dopo la mezzanotte mi sono recato nella discoteca The Club dove sono rimasto per circa un’ora, poi sono andato direttamente a casa a bordo della mia Smart - si è limitato a dire -, Quando sono arrivato sono subito riuscito perché avevo il sentore che la serata non si sarebbe conclusa». Stefano Gabbana: “Fedez? Un poveretto”. Il rapper tace 03 Ottobre 2024 Sulla rissa Fedez - si scopre dalle carte dell’inchiesta - si era premurato il successivo 25 aprile anche di informare di persona Luca Lucci in una visita a domicilio a Scanzorosciate, in provincia di Bergamo: «Sono proprio stupidi, vabbè, quando torna il Tony...niente dobbiamo e basta… – spiega il cantante in un dialogo intercettato dagli investigatori – è semplice la cosa frate! Tony ha un amico, tutti sanno che quello è amico suo, l’amico di Tony si fa male e Tony siccome deve fare il ragazzetto ghetto non può permettersi che si sappia che un suo amico si è fatto male senza che lui poi l’abbia difeso! Perché, a casa mia, lo difendi quando c’ha bisogno non dopo, però… adesso ha fatto brutto a Lazza… far brutto a Lazza, vuol dire far brutto a mio figlio, ti pare!?». Lo stesso guardaspalle e promoter di alcuni concerti di Fedez in Calabria, Alex Cologno, l’11 maggio nel bar «Italian Drink» di proprietà di Lucci a Cologno Monzese parlando con altri rivela di essersi sentito con Tony Effe dal quale avrebbe appreso che «i Carabinieri hanno fatto l'indagine, sono andati a vedere le telecamere, eh...hanno chiamato persone in caserma, questo ha detto». Questo è un articolo a pagamento, ma oggi te lo regaliamo."
        },
        {
            "Title": "“Mio zio Gadi, a 80 anni rapito da malato. Come può respirare nei tunnel di Gaza?”",
            "Source": "La Stampa",
            "Date": "2024-10-05",
            "Link": "https://www.lastampa.it/esteri/2024/10/05/news/israele_testimonianza_mio_zio_gadi_80_anni_rapito_malato-14690519/",
            "Content": "Ogni mattina, dopo le poche ore in cui riesco a dormire, c’è una frazione di secondo nel dormiveglia in cui cerco di convincermi che mi sveglierò in una realtà diversa, che scoprirò che è stato tutto un incubo. Ero una persona felice. Cercavo sempre di vedere il lato positivo. Ci provo ancora ma è più faticoso. Sappiamo che questi sono giorni di festa (il Capodanno ebraico, ndr), ma non c’è niente da festeggiare. Da un anno mi occupo solo di far conoscere la storia dei miei sei familiari: uno è stato ucciso mentre lo portavano nella Striscia; cinque sono stati rapiti; quattro di loro, tra cui zia Margalit di 78 anni, sono stati rilasciati; e mio zio, Gadi Moses che ha 80 anni ed è malato cronico, è ancora tenuto in ostaggio da Hamas a Gaza. Guerra in Medio Oriente: gli aggiornamenti in diretta Il patto Israele-Usa | La risposta di Netanyahu Iraq: “Pronti a rispondere alle aggressioni” Attentato a Jaffa, il sopravvissuto ferma il killer | VIDEO Mi trovo in una situazione come quando in aereo ti spiegano che, in caso di emergenza, devi prima indossare la maschera su te stesso e poi aiutare gli altri. Ma è un vero dilemma. Sono stanca e lo pago con il mio corpo e la mia anima. E so che anche i miei figli stanno pagando un prezzo. Ma quando stai lottando per gli altri, ti dimentichi di salvare te stesso. Ed è molto importante che l’attenzione sui nostri ostaggi non si spenga. Perché è molto facile dimenticare le cose, anche le più dolorose, quando diventano routine nella vita delle persone che sono altrove, che non sono coinvolte. Ogni momento della giornata ti porta a pensare a quello che gli è successo e a Gadi, che è ancora lì, agli altri. Magari faccio un sospiro profondo e subito dopo penso «accidenti, loro sono senza aria, laggiù nei tunnel». Oppure inizio a cucinare e allora mi chiedo «chissà se e cosa mangiano loro». All’inizio mi sentivo in colpa. Poi ho iniziato a riconoscere l’importanza delle azioni quotidiane che faccio e oggi sento che combattere per gli ostaggi sia un privilegio. Al contrario, ed è una cosa molto dolorosa da dire, sento che la nostra morale è stata presa in ostaggio dal nostro governo. LA RICOSTRUZIONE Il 7 ottobre tra telecamere fuori uso e segnali ignorati: le sei ore in cui Hamas ha fatto strage Fabiana Magrì 04 Ottobre 2024 Quando i miei cari sono tornati da Gaza, ho dovuto imparare cosa significa avere a che fare con un prigioniero che torna dai tunnel. Cosa dire, cosa chiedere. Ho capito che accendere la tv con le news non è una buona idea, in loro presenza. In ospedale gli psicologi e gli assistenti sociali ci hanno dato alcune linee guida ma non esisteva un manuale. Un crimine contro così tante persone contemporaneamente e con così tanti risvolti non era nemmeno immaginabile. Non ci sono istruzioni su cosa fare a casa, quando ti chiedi «va bene fare domande? Troverà il modo di parlare, quando vorrà? Devo offrire altro cibo e chiederle se ha fame o aspettare che lo dica lei?». D’altra parte, ogni volta che volevo abbracciarli potevo finalmente farlo. Sapevo che mangiavano di nuovo e potevano fare una doccia, sentirsi puliti e respirare. Poi però, a volte, intercetto quello sguardo negli occhi, che vaga in posti che non so. C’è una luce negli occhi, filtrata da una nebbia. Una tristezza che è un nuovo tipo di tristezza, che non conoscevo prima. È un buco che sta diventando sempre più scuro. Come supereranno questo spazio, oscuro e vuoto? Come supereranno il tradimento dell’umanità e la rottura della morale e dei valori? Ma ciò che più mi spaventa è che potrebbe succedere di nuovo, in Israele. Ma può succedere davvero ovunque nel mondo. *Familiare dell’ostaggio Gadi Moses Testo raccolto da Fabiana Magrì Questo è un articolo a pagamento, ma oggi te lo regaliamo."
        },
        {
            "Title": "L’effetto placebo? Ecco perché funziona davvero",
            "Source": "La Stampa",
            "Date": "2024-10-05",
            "Link": "https://www.lastampa.it/salute/2024/10/05/news/effetto_placebo_funziona-423536089/",
            "Content": "Effetto placebo, fa bene, punto. Talvolta anche consapevoli della sua inefficacia. Accade quando la fiducia in un prodotto – che sia alimentare, sanitario, tecnologico per la salute, o un trattamento specialistico – si trasforma in una sorta di fede incondizionata. Un fenomeno che oltrepassa il limite della ragione. Intanto va spiegato che l’effetto placebo si esprime soprattutto nel contesto farmacologico e in riferimento a sostanze che, pur non contenendo alcun principio curativo, grazie alla convinzione di chi le assume, producono effetti reali. Quando la fiducia funziona meglio di una molecola Basta che chi manda giù una pillola del tutto inefficace, sia convinto del contrario, che si tratti cioè di un farmaco vero. E lo illuderà talmente da riuscire in molti casi a rivelarsi più valida di una molecola vera e propria. Ovvio che l’effetto “placebo” funziona ma non di fronte a malattie particolarmente severe. Inganno a fin di bene, ma fino a quando? Cosa succede se il paziente ne viene a conoscenza? La risposta, elementare e intuitiva, è che l’effetto placebo svanisce, facendo crollare la fiducia che lo sostiene. Questa la tesi generale, finora. Oggi, come accennato in apertura, c’è qualcuno che, in parte, la contraddice. Almeno per le conseguenze psicologiche correlate al Covid. Ed è lo studio “Remotely administered non-deceptive placebos reduce Covid-related stress, anxiety, and depression” pubblicato dai ricercatori della Michigan State University sulla rivista Applied Psychology: Health and Well-Being. Come ingannare il dolore con il placebo di Giuliano Aluffi 20 Febbraio 2019 Il placebo funziona anche sui pazienti consapevoli Hanno scoperto che i placebo sono un toccasana, per tutti. E che possono avere effetti benefici non solo su pazienti inconsapevoli, ma anche su quelli che sanno di assumere una sostanza priva di proprietà terapeutiche. Nello studio, i placebo sono stati utilizzati per trattare stress, ansia e depressione in soggetti usciti dal Covid. E così, sorprendentemente, anche quando somministrati da remoto, i farmaci “ingannevoli” si sono rivelati efficaci nel ridurre i sintomi, indipendentemente dalla consapevolezza dei pazienti. Per tutti sarebbero riusciti a dominare la sintomatologia. Nello studio, controllato e randomizzato, partecipanti che soffrivano di stress prolungato sono stati distribuiti in due gruppi: uno ha ricevuto pillole placebo, l’altro no. Il monitoraggio è avvenuto attraverso quattro sessioni virtuali su Zoom. Ai membri del gruppo “placebo non ingannevole”, a cui era stata rivelata la realtà, avevano ricevuto le pillole-placebo per posta insieme a istruzioni dettagliate su come assumerle. Come funziona l’effetto placebo: è la mente che determina il benessere raffaele avico 05 Gennaio 2018 Un dibattito lungo mezzo secolo Sul valore reale di farmaci-non-farmaci, molto si è discusso negli ultimi 50 anni. In un interessante saggio, Luana Colloca, scienziata e professore ordinario di Medicina del Dolore all’Università del Maryland, spiega che va interpretato come una “medicina adatta più a compiacere che a beneficiare il paziente”. «Dalla metà del ventesimo secolo, il termine placebo viene applicato a specifici ambiti della medicina per designare un trattamento farmacologicamente inerte o una simulazione di trattamento – si legge nel testo Placebo Effects Through the Lens of Translational Research – da usare come controllo nei trial clinici disegnati per validare l’efficacia di un nuovo farmaco». Conclude Colloca: «l’effetto placebo è uno strumento utile al rilascio di una serie di sostanze nel cervello che vanno a mitigare sintomi: dal dolore alla depressione, e così via». Argomenti farmaci Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Il nuovo fidanzato non va d’accordo col suo cane e Millie finisce in canile: la sua reazione all’arrivo racconta tutte le sue emozioni di Isabella Amato La Zampa Dalla prima volta in rifugio a 432 giorni dopo, la storia del cane Spinach gli regala un’adozione tanto attesa di Aurora Iberti La Zampa Il gatto di casa “hackera” un distributore automatico di crocchette, così ottiene cibo no-limits La Zampa “Il gufo Flaco è morto a causa del veleno per topi” e ora New York vuole abbandonare la derattizzazione per passare ai contraccettivi Leggi anche Farmaci scaduti, l'aspirina funziona ancora dopo dieci anni Allergie agli antibiotici: 9 su 10 sono false Cheratosi attinica: le macchie della pelle non sono tutte uguali. Prevenzione e terapie Salute Stenosi aortica e malattie delle valvole del cuore, cure su misura per le donne di Federico Mereta Gabriele Genovese: \"Sono altamente sensibile e vi spiego perché può essere una risorsa\" di Cinzia Lucchelli L’effetto placebo? Ecco perché funziona davvero di Giuseppe del Bello Perché la gratitudine fa bene alla salute e regala serenità di Valeria Pini leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Il 7 ottobre tra telecamere fuori uso e segnali ignorati: le sei ore in cui Hamas ha fatto strage",
            "Source": "La Stampa",
            "Date": "2024-10-05",
            "Link": "https://www.lastampa.it/esteri/2024/10/05/news/7_ottobre_ricostruzione_attacco_israele_hamas-14690133/",
            "Content": "Le truppe di Hamas rompono la recinzione di Gaza il 7 ottobre 2023 Al termine della battaglia tra Hamas e Tsahal nella base militare di Nahal Oz, il 7 ottobre del 2023, i morti sono stati sessantasei. Combattenti, soldati della brigata Golani e sentinelle – tatzpitaniyot in ebraico – sono stati colti di sorpresa all’alba di un giorno di festa. Molti erano di riposo, disarmati e – sembra incredibile – indifesi. Perché quel giorno erano troppo pochi i soldati armati nella base più vicina al confine (un chilometro), ci è voluto molto tempo prima che arrivassero i rinforzi e le infrastruttura si sono rivelate inadeguate a fornire protezione. Guerra in Medio Oriente: gli aggiornamenti in diretta Il patto Israele-Usa | La risposta di Netanyahu Iraq: “Pronti a rispondere alle aggressioni” Attentato a Jaffa, il sopravvissuto ferma il killer | VIDEO Delle tatzpitaniyot, tutte donne e definite con orgoglio dai connazionali “gli occhi di Israele sul confine”, incaricate di controllare i monitor collegati alle telecamere di sorveglianza sulle frontiere, 15 soldate sono state uccise e 7 sono state prese in ostaggio. Tra loro, una è stata assassinata e il suo cadavere è stato recuperato da Tsahal nell’ospedale Al Shifa di Gaza City. Un’altra, Ori Magidish, è stata liberata con un’operazione militare. Le altre cinque sono ancora prigioniere di Hamas. Sul loro destino aleggiano gli incubi più bui della popolazione ebraica. Chi era Mohammed Deif, la primula rossa di Hamas che ha pianificato il massacro del 7 ottobre nello del gatto 01 Agosto 2024 Una settimana fa lo Stato Maggiore ha acconsentito a inoltrare le registrazioni delle comunicazioni tra i soldati rapiti e assassinati nel massacro del 7 ottobre e i filmati delle telecamere di sorveglianza della base militare di Nahal Oz alle famiglie che avevano presentato richiesta alla Corte Suprema. LA TESTIMONIANZA Nascosta in una stanza con i miei due figli, così siamo sopravvissuti al 7 ottobre Almog Holot* 03 Ottobre 2024 Così Hamas ha colpito Israele, le \"prove generali\" dell'attacco sono nei video di propaganda Attraverso quegli audio e quelle immagini, i parenti delle vittime hanno potuto ricostruire le ultime ore di vita dei propri cari a partire dall’ultimo turno di servizio di ciascuno di loro. La Bbc, che ha avuto accesso a questi documenti, ha pubblicato la cronologia delle sei ore in cui la base israeliana è caduta nella trappola di Hamas. E ha rilevato che «attività sospette erano state individuate da molti soldati prima del 7 ottobre», che alcuni soldati avevano notato «un brusco arresto delle attività di Hamas nei giorni precedenti l’attacco» e che «diverse apparecchiature di sorveglianza erano fuori uso o potevano essere facilmente distrutte». L’esercito israeliano sta ancora conducendo la sua «indagine approfondita» sugli eventi del 7 ottobre, compresi quelli di Nahal Oz e «sulle circostanze precedenti». Nella foto il soldato dell’Idf Shimon Malka, di guardia quel giorno. Oggi dice: “Ricordo che andai a dormire alle 6, era un giorno come un altro” «Siamo andati a dormire il 6 ottobre pensando che ci fosse un gatto laggiù e ci siamo svegliati il 7 che c’era una tigre», ha detto il generale Ziv alla Bbc. «Non si muoveva niente e questo ci preoccupava – ha aggiunto un soldato di fanteria di stanza alla base –. Tutti sentivano che qualcosa era strano. Che non aveva senso». Tutti i movimenti di Hamas precedenti l’inizio del lancio dei razzi, alle 6,20 del mattino, sono stati interpretati come routine. È stato verso le 06,30 che le forze di Hamas sono state avvistate in avvicinamento. A quel punto, la situazione è precipitata. Abbiamo visto “Supernova”, il documentario sulla strage di Hamas del 7 ottobre Adriana Marmiroli 07 Maggio 2024 Hamas aveva simulato l'attacco sotto gli occhi di tutti: il video dell'esercitazione postato il 12 settembre La recinzione si è rivelata tutt’altro che impenetrabile. I palestinesi armati hanno sparato alle telecamere di sorveglianza rendendo cieca la sala di guerra della base, detta Hamal, dove le sentinelle lavoravano su turni per coprire le 24 ore osservando Gaza. Anche il pallone spia di Nahal Oz, che avrebbe dovuto offrire una visuale più approfondita di Gaza, quel giorno non funzionava. Quando l’elettricità è stata tagliata da Hamas, la sala di guerra è rimasta vulnerabile. Così tutti i soldati nella base. I miliziani hanno iniziato a sparare e a lanciare granate. Un filmato mostra le soldate che vengono trascinate in un veicolo e rapite. La telefonata durante l'attacco a un kibbuzt tra il miliziano e il comandante di Hamas: \"Senti gli spari, li massacro\" Anche se alla fine del 7 ottobre, l’esercito ha ripreso il controllo, la base di Nahal Oz resterà nella storia uno dei simboli del più grande fallimento dell’esercito israeliano. Ai sopravvissuti e alle famiglie di coloro che sono stati uccisi e rapiti, scrive la Bbc, rimangono domande senza risposta su come sia potuto andare così male. Argomenti guerra israele hamas Questo è un articolo a pagamento, ma oggi te lo regaliamo."
        },
        {
            "Title": "Gasolio a rischio rincaro, autotrasporto in rivolta",
            "Source": "La Stampa",
            "Date": "2024-10-05",
            "Link": "https://www.lastampa.it/economia/2024/10/05/news/gasolio_a_rischio_rincaro_autotrasporto_in_rivolta-14689626/",
            "Content": "Nell'ipotesi «estrema» che l'allineamento delle attuali aliquote si traducesse nell'equiparazione dell'accisa sul gasolio a quella della benzina, secondo i petrolieri dell’Unem, calcolando anche l’Iva ci sarebbe un aumento immediato dei prezzi al consumo del gasolio di 13,5 centesimi di euro al litro. Questo rialzo per le famiglie comporterebbe un maggior esborso paria quasi 2 miliardi di euro, ovvero circa 70 euro per ognuno dei 26 milioni di nuclei. Oltre a questo andrebbero poi calcolati gli impatti sulla filiera dei trasporti, già pronta a scendere sul sentireo di guerra, e quindi sulla distribuzione. Il piano strutturale di bilancio parla esplicitamente di riallineamento, il governo dopo le prime proteste si è affrettato a precisare che non ci saranno aumenti. «Lavoreremo sui valori medi, non ci sarà impatto sui consumatori» ha spiegato ieri il sottosegretario all’Economia Lucia Albano. Ciò non toglie però che oltre ai consumatori - i primi a protestare contro i possibili rialzi - anche per tutto il settore dell’autotrasporto sia suonato l’allarme. E del resto, spiega l’Unem, l’aumento del gasolio avrebbe un effetto anche sul trasporto merci e passeggeri con mezzi che non usufruiscono delle agevolazioni di accisa come i mezzi pesanti inferiori alle 7,5 tonnellate e quelli ante Euro 5. Cresce l’allarme «Per il settore dell’autotrasporto, lo stop allo sconto sulle accise del gasolio si traduce in una stangata da oltre 350 milioni di euro l’anno - protesta il segretario generale di Assotir, Claudio Donati -. Sarebbe un salasso ingiustificato, del tutto iniquo. Ma oltretutto non possiamo fare a meno di ricordare che alla vigilia elettorale le forze dell’attuale maggioranza avevano addirittura promesso di ridurre il costo delle accise”. Concorda il presidente dei Confartigianato Trasporti, Amedeo Genedani: «No a penalizzazioni per le imprese di autotrasporto con aumenti delle accise sul gasolio». A suo parere, infatti, «è fondamentale chiarire subito che l’Italia è al primo posto tra 27 paesi dell’Unione europea per il livello delle accise applicate sul gasolio (0,62 centesimi al litro) e vista la significativa incidenza del costo del carburate per le imprese di trasporto occorre evitare qualsiasi intervento che possa avere effetti negativi per un comparto strategico per l’economia nazionale che assicura la mobilità delle merci da e verso il Paese». Le notizie di stampa «stanno suscitando reazioni preoccupate da parte di molte imprese», segnala il presidente di Fai-Conftrasporto Paolo Uggè. «Le ragioni per le quali, con l’autorizzazione prevista in una apposita direttiva della Unione europea, è stato introdotto un recupero di 0,214 per le imprese di autotrasporto sono connesse al semplice fatto di voler allineare il più possibile al valore medio la fiscalità sulla voce gasolio per autotrazione» spiega Uggé, aggiungendo che le imprese del settore «non accetteranno che venga rivista in “peius” quella che è stata una giusta conquista ottenuta dalle federazioni rappresentative del settore e che consente il recupero». Faib: serve l’accisa mobile Al coro delle proteste si aggiungono poi i benzinai della Faib Confesercenti che contestano la possibile «stangata per famiglie e imprese» e chiedono al governo di introdurre una accisa mobile in modo da ridurre le imposte sui carburanti anziché aumentarle. Secondo l’Unem, invece, il governo dovrebbe «rivedere la fiscalità di tutti i prodotti energetici in base alla loro impronta carbonica, in linea con la revisione della direttiva sulla fiscalità dei prodotti rinnovabili», come sui biocarburanti su cui grava la stessa accisa applicata ai prodotti fossili (benzina e gasolio) che vanno a sostituire."
        },
        {
            "Title": "Perché la gratitudine fa bene alla salute e regala serenità",
            "Source": "La Stampa",
            "Date": "2024-10-05",
            "Link": "https://www.lastampa.it/salute/2024/10/05/news/gratitudine_salute_serenita-423536091/",
            "Content": "La forza della gratitudine. La consapevolezza di aver amato e ricevuto molto aiuta a conquistare sprazzi di felicità, anche quando le cose belle finiscono. Uno stato d’animo difficile da provare nei momenti critici ma che può indicare come convivere con tutto quello che non va. Una riconoscenza che è stato il filo conduttore della XXI edizione del Festival della Mente di Sarzana, il primo festival europeo dedicato alla creatività e alla nascita delle idee. Un tema affrontato anche da Matteo Lancini, psicologo e psicoterapeuta, presidente della fondazione Minotauro di Milano e docente di Psicologia dell'Università degli Studi di Milano-Bicocca e della Cattolica, nell’incontro: Oltre la gratitudine: gli adolescenti e la fragilità adulta”. Professor Lancini qual è il significato di gratitudine? “La gratitudine ci permette di avere in mente l’altro, di riconoscerlo. Oggi non ci si identifica con l’altro. Genitori o insegnanti cercano di essere ‘adeguati’ al contesto circostante, ma non pensano a chi hanno davanti. La nostra società ha perso molti valori, non c’è più il senso di comunità e viene meno la gratitudine”. La gratitudine aiuta a essere felici? “Nell’era dello stress, dell’ansia e della fragilità dell'individuo essere grati risulta sempre più difficile. Se nel mondo le cose vanno sempre peggio, come è possibile essere felici? In realtà, in questa epoca prevalgono rancore e fastidio nei riguardi dell'altro. Più siamo sereni, soddisfatti di ciò che abbiamo fatto e raggiunto, più è probabile che si crei lo spazio mentale per pensare all'altro e sperimentare gratitudine nei suoi confronti\". La Sad: “Ragazzi non abbiate paura della fragilità. Un giorno questo dolore vi sarà utile” di Orietta Cicchinelli 16 Luglio 2024 In questo contesto come si pongono i ragazzi? “Gli adolescenti non sono più trasgressivi e non hanno neppure i tratti narcisistici di un recente passato. In una società post narcisistica come la nostra, si chiede loro di esprimere tutta la gratitudine per essere stati messi al mondo e di farsi carico delle contraddizioni e fragilità di noi adulti. Così accade che l’ansia, la violenza verso sé stessi e verso gli altri diventino le manifestazioni di una sofferenza giovanile che non trova forme espressive più costruttive. In questo quadro mi sembra che sui ragazzi e le ragazze vengano proiettate tutte le povertà proprie di una società costruita e sostenuta dai comportamenti quotidiani di noi adulti. Quello che conta non è l’altro ma l'altro in quanto follower. Se sei un mio follower allora si che sperimento gratitudine nei tuoi confronti\". Molti giovanissimi stanno male. Aumentano le dipendenze e i casi di autolesionismo “Questo perché se ci troviamo di fronte a una figlia o un figlio che prova rabbia o tristezza, lo mettiamo a tacere. Dovremmo parlare in modo diverso con i ragazzi. Capire quanto sia difficile affrontare i compiti evolutivi dell'adolescenza in questa epoca e affrontare esplicitamente con loro tematiche difficili e delicate come il sentirsi brutti o il suicidio. Se i giovani non parlano è perché gli adulti non vogliono sentire. E mentre in passato erano trasgressivi e oppositivi nei confronti dell’adulto, oggi agiscono contro sé stessi”. \"Non credete alle favole, la felicità dura poco ma si può coltivare\" di Cinzia Lucchelli 04 Giugno 2024 L’ansia è collegata anche alla voglia di primeggiare? “È una società individualistica e dove ai bambini e agli adolescenti non è consentita l'espressione delle emozioni che disturbano gli adulti. Noi adulti fragili non accettiamo gli aspetti identitari nascenti di studenti e ragazzi, li viviamo come un affronto, a meno che non rappresentino esattamente ciò che noi vogliamo. Ma c’è anche molta aggressività. Lo vediamo non solo sui social ma nella quotidianità politica. L’altro è visto come un soggetto su cui scaricare la nostra violenza e fragilità”. E’ cambiato anche il rapporto con il corpo “Da diversi anni gli adulti hanno immobilizzato il corpo dei bambini, imponendo loro di non farsi male giocando. Li hanno allontanati dai cortili e ora si lamentano della diffusione dei videogiochi. E’ un controllo continuo: impongono loro di non essere mai tristi. Così i giovani si rivolgono a Internet, per ridurre il senso di solitudine che sperimentano ogni giorno in mezzo ai loro adulti di riferimento\". Si tende a negare il dolore? “Viene rimosso e invece bisognerebbe imparare a stare nel dolore. Le emozioni disturbanti esistono e vanno accolte, anche da questo dipende il grande successo del film Inside Out 2”. Contrordine: giocare ai videogiochi fa bene alla mente, ma non fatelo per più di tre ore al giorno a cura di redazione Salute 21 Agosto 2024 Pensa che la tecnologia abbia avuto un impatto sul malessere degli adolescenti? “Non esiste una ricerca scientifica seria che ci dica in modo chiaro che il web è responsabile del loro disagio. La rete va usata, anche se meglio e non in modo passivo. Non ha senso basare i nostri interventi educativi sul vietare e limitare l'uso di internet. È uno dei tanti segnali evidenti di una società adulta fragile e dissociata. Invece di limitare drasticamente ciò che facciamo ogni giorno noi adulti in internet, invece di chiudere i gruppi di Whatsapp dei genitori e di vietare l'ingresso di smartphone a scuola agli insegnanti e ai genitori, continuiamo a raccontarci che la nostra autorevolezza risiede nell'impedirne l'utilizzo a scuola da parte dei ragazzi e delle ragazze. Ci sarebbe da ridere, ma a me viene da piangere\". Una società individualistica può convivere con la gratitudine? “Anche se è difficile è possibile. Comunque, i progetti migliori arrivano attraverso il confronto. La mente collettiva può essere molto creativa e dobbiamo ricordare che insieme si producono pensieri migliori e si trovano soluzioni diverse, più profonde e potenti rispetto a quelle individuali\". Come far sperimentare ai ragazzi la gratitudine? “Con l’ascolto autentico e identificato. Se, ad esempio, vogliamo parlare loro di violenza di genere, bisogna sentire cosa ne pensano. Invitarli a parlarne. Aiutarli a raccontarsi su tante tematiche. Far dire loro chi sono, cosa provano. L’identificazione e la relazione creano gratitudine”. Argomenti psicologia adolescenti salute mentale Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Dalla prima volta in rifugio a 432 giorni dopo, la storia del cane Spinach gli regala un’adozione tanto attesa di Aurora Iberti La Zampa Il gatto di casa “hackera” un distributore automatico di crocchette, così ottiene cibo no-limits La Zampa “Il gufo Flaco è morto a causa del veleno per topi” e ora New York vuole abbandonare la derattizzazione per passare ai contraccettivi La Zampa Il gatto Marbles è disperato: qualcuno gli ha rubato la sua pianta carnivora preferita. Ma poi arriva l’aiuto da chi non ti aspetti di Isabella Amato Leggi anche Disturbi neuropsichici dell’infanzia, mancano 300 posti letto per curare i giovanissimi Bambini e ragazzi insonni e iperstimolati, l’emergenza dei problemi di attenzione in età scolare Droghe in adolescenza, il rischio è compromettere per sempre la salute mentale Salute Stenosi aortica e malattie delle valvole del cuore, cure su misura per le donne di Federico Mereta Gabriele Genovese: \"Sono altamente sensibile e vi spiego perché può essere una risorsa\" di Cinzia Lucchelli L’effetto placebo? Ecco perché funziona davvero di Giuseppe del Bello Perché la gratitudine fa bene alla salute e regala serenità di Valeria Pini leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Serie A1 volley femminile: parte il campionato più bello del mondo",
            "Source": "La Stampa",
            "Date": "2024-10-05",
            "Link": "https://www.lastampa.it/sport/volley/2024/10/04/news/serie_a1_volley_femminile_parte_il_campionato-14691094/",
            "Content": "Una fase di Prosecco Conegliano-Numia Milano, finale di Supercoppa foto LVF/F. Rubin Il campionato della Golden Age. Dopo cinque mesi e undici giorni dall'exploit della Prosecco Doc Imoco Conegliano a Palazzo Wanny, in Gara 4 di Finale Scudetto contro la Savino Del Bene Scandicci, torna la Serie A1 Tigotà. Il campionato di volley al femminile è pronto ad accogliere vecchie e nuove campionesse, che si daranno battaglia fino a fine aprile per alzare al cielo l'80° Scudetto. Proprio le due protagoniste dell'incredibile serie di playoff dello scorso anno daranno il via simbolico del nuovo campionato in diretta su Rai Sport e Vbtv. Domani, sabato 5 ottobre alle ore 20.30, le toscane dell'esordiente Stephane Antiga, che ripartiranno da alcuni pilastri come Antropova, Herbots, Carol e Ognjenovic, ospiteranno la nuova Honda Olivero Cuneo di coach Lorenzo Pintus, che dopo l'incredibile salvezza di Casalmaggiore proverà a stupire con un roster ancora tutto da scoprire a disposizione della capitana Signorile. Domenica 6 ottobre alle ore 18 toccherà invece alla campionesse d'Italia e d'Europa in carica, già trionfatrici della Supercoppa Fineco, scendere in campo davanti al pubblico festante del Palaverde per dare il bentornato a coach Giovanni Caprara, che guiderà l'Eurotek Volley Busto Arsizio dopo le esperienze in Turchia e Romania. Novità della stagione 2024-25 sarà DAZN, che trasmetterà due partite per ogni turno di campionato. La prima giornata ha un baricentro decisamente piemontese: domenica alle 16.30 la Wash4Green Pinerolo orchestrata dalla campionessa olimpica Carlotta Cambi ospiterà al Pala Bus Company la Numia Vero Volley Milano di coach Stefano Lavarini, desiderosa di mettere da parte la sconfitta in Supercoppa, che dovrà fare a meno di Paola Egonu, costretta a uno stop di qualche settimana per un intervento chirurgico al naso. Un'ora più tardi, ribalta per il derby più caldo della Serie A, quello tra la Reale Mutua Fenera Chieri e l'Igor Gorgonzola Novara. Due incontri che hanno emozionato negli scorsi playoff, dall'esito aperto e imprevedibile. Esclusiva targata VBTV, che trasmetterà comunque anche tutti i match previsti in diretta Rai Sport e DAZN, per le altre tre sfide, in programma domenica alle ore 17. Davanti al pubblico del PalaBarton, la Bartoccini-Mc Restauri Perugia festeggerà il ritorno nella massima serie contro Bergamo, completamente rinnovata dalla campagna acquisti, mentre al Palazzo dello Sport di Viale Tiziano, la matricola Cda Volley Talmassons FVG del miglior coach della passata Serie A2 Leonardo Barbieri farà visita alla Smi Roma Volley, pronta poi ad affrontare la prima sfida europea della sua storia. Nell'ultima partita, esordio su una panchina di A1 per Simone Bendandi, che al comando de Il Bisonte Firenze testerà subito le intenzioni d'alta classifica della Megabox Ond. Savio Vallefoglia di coach Andrea Pistola."
        },
        {
            "Title": "Shanghai, Sinner spazza via Daniel e vola al terzo turno",
            "Source": "La Stampa",
            "Date": "2024-10-05",
            "Link": "https://www.lastampa.it/sport/tennis/2024/10/05/news/shanghai_sinner_risultati_italiani-14690610/",
            "Content": "(afp) Jannik Sinner avanza senza particolari problemi al 3° turno del torneo Atp Masters 1000 di Shanghai (cemento, montepremi 8.995.555 dollari). L'azzurro, numero 1 del mondo e prima testa di serie, supera il giapponese Taro Daniel, numero 93 del ranking Atp, con il punteggio di 6-1, 6-4, in un'ora e 19 minuti. Avanza al terzo turno anche lo spagnolo Carlos Alcaraz, numero 2 del mondo e 3 del seeding, che sconfigge il cinese Juncheng Shang, numero 51 del ranking Atp, con un doppio 6-2 in un'ora e 17 minuti. In campo adesso ci sono Mattia Bellucci e Alexander Zverev. Gli altri italiani giocheranno domani, infatti gli incontri tra Berrettini e Rune, Musetti e Goffine e Cobolli contro Wawrinka, previsti per oggi, sono stato rimandati a domani a causa del maltempo."
        },
        {
            "Title": "Intervento al naso, stop per Paola Egonu",
            "Source": "La Stampa",
            "Date": "2024-10-05",
            "Link": "https://www.lastampa.it/sport/volley/2024/10/05/news/intervento_al_naso_stop_per_paola_egonu-14690914/",
            "Content": "(ansa) Intervento chirurgico al naso per Paola Egonu. Il Consorzio Vero Volley - si legge in una nota - comunica che «in seguito agli esami strumentali effettuati con l'atleta Paola Egonu è stata evidenziata un'infezione alle fosse nasali che richiede un trattamento endoscopico chirurgico per la sua risoluzione». Il trattamento è previsto nella prossima settimana e i tempi di recupero stimati sono di qualche settimana."
        },
        {
            "Title": "Scioperi a Ottobre, tutte le date da segnare. Stop ai trasporti locali, ferroviari, aerei ma anche sanità e scuola",
            "Source": "La Stampa",
            "Date": "2024-10-05",
            "Link": "https://www.lastampa.it/cronaca/2024/10/05/news/scioperi_ottobre_date_treni_aerei_scuola_bus-14690646/",
            "Content": "(ansa) TORINO. Si preannuncia un autunno caldo sul fronte degli scioperi, se dovesse confermarsi il trend di questo mese di ottobre che, ad oggi, vede oltre 60 scioperi indetti tutta Italia, tra locali, nazionali e lo sciopero generale, dai trasporti alla scuola alla sanità, passando per la giustizia. Lo sciopero del 5 ottobre Rischio disagi oggi nelle città per chi usa i mezzi pubblici per uno sciopero nazionale di 24 ore, proclamato da una sigla sindacale autonoma. A Milano, però, il sindacato l'ha revocato dopo aver ricevuto il provvedimento di precettazione del Prefetto per motivi di ordine pubblico, legati alla manifestazione pro-Palestina e alla partita serale Inter-Torino per il quale è prevista «la presenza di circa 65.000 tifosi». L'agitazione di tutti gli autoferrotranvieri è stata indetta dal sindacato Orsa Tpl per rivendicare \"diritti, sicurezza e un salario adeguato\". E durerà con astensione dal lavoro dalle 8:30 alle 17 e dalle 20 a fine servizio. Mentre lo stesso servizio sarà regolare nelle fasce di garanzia: dall'inizio diurno e fino alle 8.30 e quindi dalle 17 fino alle 20.30. «I carichi di lavoro a cui sono sottoposti i lavoratori del trasporto pubblico locale aumentano e diventano sempre più gravose le responsabilità civili e penali; le aggressioni continue e la sicurezza sui luoghi di lavoro è sempre più precaria mentre i salari sono stati impoveriti dai precedenti rinnovi contrattuali che non hanno portato reali incrementi economici», denuncia Orsa Tpl, chiedendo al governo e alle associazioni datoriale di «dare delle risposte». Per quanto riguarda le grandi città, a Roma lo sciopero interesserà l'intera rete Atac, quindi bus, metro, filobus, e le linee gestite da RomaTpl, Autoservizi Troiani/Sap e Autoservizi Tuscia/Bis. A Napoli e provincia ci sarà anche una protesta di 4 ore dei lavoratori Eav, dalle 19.40 alle ore 23.40, che potrebbe comportare interruzioni del servizio sulla Circumvesuviana, Cumana e Circumflegrea. In alcune città, come Rimini, si fermeranno dalle 9 alle 13 anche i lavoratori aderenti alle sigle Fit Cisl, Uiltrasporti, Ugl Autoferro, Faisa Cisal, Usb e Filt Cgil. Trasporto pubblico locale Prima giornata calda oggi 5 ottobre con lo sciopero nazionale di 24 ore (con articolazione oraria a livello territoriale) proclamato da Orsa Trasporti; lo sciopero a Rimini, dalle ore 9 alle 13, dei lavoratori Start Romagna; quello di Lecce (scioperano per l'intera giornata personale viaggiante, macchinisti e capotreni di Ferrovie del Sud Est con fasce di garanzie prescritte 5-7.59 e 12.30-15.29); Modena, Piacenza, Reggio nell'Emilia (i lavoratori Seta scioperano per l'intera giornata con il rispetto delle fasce di garanzia); Udine (sciopero Tpl Arriva Udine dalle 15 alle 19). Il 15 ottobre scioperano i lavoratori di Atm Trapani dalle ore 12 alle 16. Il 18 ottobre sciopero nazionale di 24 ore dei lavoratori delle aziende di trasporto pubblico locale (ad esclusione della regione Emilia Romagna e Atm Trapani). Il 28 ottobre sciopera Busitalia Sita Nord in Umbria. Trasporto ferroviario Il 9 ottobre sciopero nazionale di 24 ore dei lavoratori Rfi manutenzione infrastruttura, uffici tecnici e amministrativi compresi, indetto da Cub Trasporti, Cobas Lavoro Privato, Coordinamento Ferrovieri e Assemblea Nazionale Lavoratori Manutenzione Rfi. Il 13 ottobre dalle ore 21 del 12 alle ore 20.59, sciopero nazionale dei lavoratori delle aziende che svolgono attività ferroviaria (con esclusione del settore manutenzione infrastruttura di Rfi). Il 13 ottobre sciopera per 8 ore (dalle 9.01 alle 16.59) il personale Trenitalia in Piemonte e Valle d'Aosta. Trasporto aereo L'11 ottobre sciopera per 4 ore il personale della Techno Sky Gruppo Enav di Milano Acc, Linate Centro Aeroportuale C.A. e Monte Settepani Crt, di Bari e Brindisi. L'11 ottobre scioperano i lavoratori Enav di Palermo, dalle 13 alle 17 (sciopero indetto da Filt Cgil e Uiltrasporti); i lavoratori Icts Italia dell'aeroporto di Pisa, dalle 13 alle 16.59 (indetto da Filcams Cgil). Attenzione al 27 ottobre, c'è lo sciopero nazionale indetto da Uiltrasporti dei piloti EasyJet che si fermeranno per 4 ore, dal 13.00 alle 17.00, con esclusione dei voli da e per Olbia e i voli da e per gli aeroporti della regione Liguria. Nella stessa giornata incrociano le braccia in tutta Italia, dalle ore 13.00 alle ore 17.00, i lavoratori delle aziende di handling operanti negli aeroporti e associate a Assohandlers. Sempre il 27 ottobre scioperano i lavoratori Enav di Olbia dalle ore 13 alle 17 e i dipendenti Sicuritalia Ivri di Venezia. Scioperi nel settore giustizia Nella giornata del 7 ottobre, a Lamezia Terme gli avvocati si asterranno da udienze e attività giudiziarie del settore penale. L'8 ottobre sciopero nazionale di 24 ore dei cancellieri esperti del ministero della Giustizia. Dal 10 all'11 ottobre sciopereranno gli avvocati a Torre Annunziata. Dal 14 al 18 ottobre scioperano gli avvocati della Camera penale di Crotone che si asterranno dalle udienze e da ogni attività giudiziaria nel settore penale per ben 5 giorni. Sanità L'11 ottobre sciopero nazionale delle aziende della sanità privata che applicano il Ccnl Aris-Aiop, Aris Rsa, Aiop Rsa e Uneba, indetto da Cub Sanità, e delle aziende pubbliche e private del settore sanitario, socio-sanitario e socio-assistenziale. Il 15 ottobre scioperano per l'intera giornata i lavoratori della clinica Hermitage Maugeri; il 18 ottobre, i lavoratori Oda di Catania e quelli di fondazione Istituto San Camillo di Centallo (24 ore). Sciopero generale nazionale il 18 e il 31 ottobre Altre due date da segnare: il 18 e il 31 ottobre. Il 18 ottobre sciopero generale nazionale di 24 ore per tutti i settori pubblici e privati, indetto dal sindacato intercategoriale Cobas, per l'intera giornata, esclusi i settori sanità pubblica e settori socio-sanitari-assistenziali, la società tekra di i.a. comune di Siracusa, società Atm Trapani, imprese che svolgono attività ferroviarie, Rfi, Enav di Palermo e Olbia, Technosky e easyJet. Il 31 ottobre è indetto lo sciopero nazionale plurisettoriale del pubblico impiego, della scuola e dei vvf, escluso funzioni locali limitatamente ai servizi cimiteriali e ai servizi di polizia municipale e ai vigili del fuoco limitatamente al personale operante presso le sedi aeroportuali."
        },
        {
            "Title": "Atalanta straripante: vince col Genoa 5-1",
            "Source": "La Stampa",
            "Date": "2024-10-05",
            "Link": "https://www.lastampa.it/sport/2024/10/05/news/atalanta_straripante_vince_col_genoa_5-1-14692157/",
            "Content": "(lapresse) L'Atalanta torna a sorridere in campionato. Tutto facile per i bergamaschi che battono il Genoa 5-1 grazie alla tripletta di Retegui e alle reti di De Roon ed Ederson. Ottima risposta sul campo da parte degli uomini di Gasperini dopo il 3-0 rifilato allo Shakhtar, dopo la sosta ci sarà la sfida in casa del Venezia. Situazione complicata in casa rossoblù. Ora la squadra di Gilardino è a 5 punti e al terzultimo posto, contro il Bologna servirà una reazione decisa. La teoria di Gasperini è stata confermata, l'esperienza in Europa può aiutare anche in campionato: si è percepito in un primo tempo sostanzialmente dominato, in cui il Genoa si è visto nell'area atalantina soltanto per una mezza sforbiciata di Bani terminata sul fondo. I padroni di casa ci hanno messo 24 minuti per sbloccare la gara: Ederson di prima ha lanciato nello spazio Lookman, il nigeriano ha confezionato l'assist per Retegui, che in scivolata ha messo a segno il suo quinto gol in campionato. Lo stesso Lookman e subito dopo Kolasinac hanno avuto tra i piedi la palla del raddoppio, ma il Genoa è riuscito a reggere agli affondi atalantini: in pieno recupero ci ha provato Pasalic, il colpo di testa del croato è terminato di poco sul fondo. Nella ripresa il copione è rimasto lo stesso, nel giro di cinque minuti Retegui ha trovato la doppietta dopo la conclusione di Ederson respinta male da Gollini. Il brasiliano si è rifatto al 15' quando con una conclusione violentissima ha siglato la rete del 3-0. Il poker e' arrivato al 29' quando ancora Retegui ha messo a segno un calcio di rigore assegnato dopo un fallo di mano in area di Vogliacco. A dieci minuti dal termine è stato invece De Roon a scrivere il proprio nome sul tabellino con una conclusione al volo che ha sorpreso per la quinta volta Gollini. A rendere meno amaro il pomeriggio in casa Genoa ci ha pensato Ekhator, che ha sfruttato al 38' una disattenzione della difesa nerazzurra."
        },
        {
            "Title": "Napoli, ucciso da un parente per un debito da 5 mila euro",
            "Source": "La Stampa",
            "Date": "2024-10-05",
            "Link": "https://www.lastampa.it/cronaca/2024/10/05/news/napoli_ucciso_da_parente_per_debito_5_mila_euro-14690760/",
            "Content": "Il luogo in cui è stato commesso il delitto (ansa) Sarebbe stato assassinato da un parente per un debito di appena 5mila euro, sulla cui natura sono ancora in corso accertamenti, Luigi Procopio, ucciso a colpi di pistola lo scorso 30 settembre nella zona della Duchesca, nel centro di Napoli. Il fermato si chiama Antonio Amoroso ed è un parente acquisito di Procopio: sarebbe infatti nipote della moglie della vittima. Il 45enne è stato assassinato davanti al figlio di 11 anni. Il fratello di Antonio Amoroso, venne ucciso nel 2017 in un agguato di stampo camorristico nel corso del quale vennero esplosi oltre una decina di colpi di arma da fuoco: si chiamava Eduardo, aveva 52 anni, e venne assassinato insieme con Salvatore Dragonetti, 44 anni, entrambi ritenuti affiliati al Clan Mazzarella e legati alla famiglia Giuliano. Il duplice omicidio si verificò in vico Pergola, nel quartiere Vicaria, di Napoli."
        },
        {
            "Title": "I giovani della Lega contro Forza Italia: “Tajani scafista”. Salvini: “Chiedo scusa a nome loro, sono 4 scemi”",
            "Source": "La Stampa",
            "Date": "2024-10-05",
            "Link": "https://www.lastampa.it/politica/2024/10/05/news/pontida_giovani_lega_tajani-14691816/",
            "Content": "PONTIDA. Continuano le tensioni fra Lega e Forza Italia. Nel primo giorno del raduno di Pontida, dove domani e’ atteso l’arrivo dei leader sovranisti di mezza Europa a cominciare dal premier ungherese Viktor Orban, i giovani del Carroccio si sono presentati nel tendono allestito per il primo appuntamento con Matteo Salvini urlando cori contro il presidente azzurro e vice premier Antonio Tajani. Hanno gridato: “Tajani è un moderato, noi no, noi no” ma anche “Tajani, Tajani vaff…..”. Slogan duri, facilmente smorzabili in un secondo momento perché come è ovvio “son ragazzi”, che però non fanno altro che confermare i rapporti ai minimi termini fra i due principali alleati di Giorgia Meloni. Tensione a Pontida: dai giovani della Lega cori, insulti e striscioni contro Tajani l’evento di forza italia Tajani: “Contrari a qualsiasi aumento di tasse. E lancia lo Ius Italiae Eleonora Bufoli 05 Ottobre 2024 I “ragazzi” del Carroccio, fra fumogeni, t-shirt dedicate alla commemorazione della battaglia di Lepanto e bandiere israeliane, hanno anche mostrato uno striscione con la scritta “Ius scholae in vista, Tajani scafista”. Un chiaro riferimento alla proposta di riforma della legge sulla cittadinanza che proprio questo pomeriggio Antonio Tajani ha presentato durante un convegno di Forza Italia a Milano. Al centro della due giorni leghista, che non a caso è dedicata alla vittoria della Lega Santa contro gli Ottomani il 7 ottobre 1571, c’è il tema della difesa dei confini e del contrasto all’immigrazione. Che va di pari passo con la difesa di Salvini, a processo a Palermo per il caso Open Arms. Il vice premier rischia fino a 6 anni di carcere per sequestro di persona nei confronti dei migranti salvati dalla nave della ong Open Arms, ma ha trasformato il processo nell’occasione per accreditarsi come leader europeo anti-immigrazione. Accanto al palco campeggiano gli slogan “Difendere i confini non è reato” e l’equivalente inglese “Defending borders is not a crime\". Le parole di Salvini «Chiedo scusa a nome loro, sono 4-5 scemi. Tajani è un amico e alleato\", ha poi detto il segretario della Lega, Matteo Salvini riferendosi alle contestazioni dei giovani del suo partito contro il vicepremier e leader di Forza Italia. E sempre il leader della Lega interviene sulla legge sulla cittadinanza. \"Va bene così com'è, siamo il paese europeo che da più cittadinanze in tutta Europa, quindi noi stiamo lavorando sugli aumenti delle pensioni e dei stipendi non su cittadinanze in più da dare. Semmai, ma non è la priorità, come Lega presentiamo una proposta di legge per togliere la cittadinanza a chi commette reati in Italia. Ma non penso che il tema delle cittadinanze in più o meno sia l'emergenza degli italiani\"."
        },
        {
            "Title": "Tajani: “Contrari a qualsiasi aumento di tasse. E lancia lo Ius Italiae",
            "Source": "La Stampa",
            "Date": "2024-10-05",
            "Link": "https://www.lastampa.it/politica/2024/10/05/news/tajani_contrari_a_qualsiasi_aumento_di_tasse-14691416/",
            "Content": "“Continueremo a essere contrari all’aumento di qualsiasi tassa, anche quelle sugli extraprofitti”. Il niet all’aumento delle tasse nella prossima legge di bilancio viene dal palco dell’auditorium Testori, a palazzo Regione Lombardia, con l’intervento del vicepremier e ministro degli Esteri Antonio Tajani. Alle parole del ministro dell’Economia Giancarlo Giorgetti, che ha invocato “sacrifici” da parte di tutti per cercare risorse nella prossima finanziaria, si risponde con “La giornata dell’economia”, organizzata a Milano dai gruppi parlamentare Camera e Senato di Forza Italia. Coinvolti il mondo dell’impresa, dei sindacati e delle banche “alla vigilia di un dibattito approfondito sulla prossima manovra di bilancio, per ascoltare” sottolinea Tajani. Ma gli extra-profitti sono un’invenzione serena sileoni 04 Ottobre 2024 Il riferimento agli extraprofitti arriva nel cuore del discorso del segretario nazionale degli azzurri. Decidere cosa è extra e cosa non lo è diventa una questione “un po’ da cultura da economia sovietica. Giorgetti è stato mal interpretato nelle parole dell'altro giorno – continua Tajani dal palco - ma non vuole aumentare le tasse. Noi siamo fermissimi ma nessuno in questo governo vuole aumentare le tasse, né la Lega ne Fratelli d’Italia. È stato strumentalizzato. Sono stato abbastanza chiaro l'anno scorso sulla questione delle banche e degli extraprofitti che è una questione sovietica”. Tajani parte dall’assunto che tutti devono pagare le tasse - “è giusto” - ma rifiuta a più riprese la possibilità di tassare maggiormente i cosiddetti “extraprofitti”: “Mettiamo così paura a chi vuole investire in Italia. Anche agli italiani che vogliono investire in Italia. Più si abbassano le tasse, più cresce l’economia”. manovra Pensioni minime, il governo vuole l’aumento. Giorgetti: “La revisione Istat non cambia i piani” 05 Ottobre 2024 A fronte di una manovra complessa, secondo Tajani bisognerebbe partire da un coinvolgimento fiscale delle big tech. “Bisogna concludere tutte le tappe previste come l’armonizzazione fiscale. I giganti del web le tasse le devono pagare. Non possono essere esenti. Pagano un decimo di quello che pagano le imprese normali. Non è giusto”. L’obiettivo è continuare a inserire in finanziaria agevolazioni ai giovani per l’acquisto della prima casa e “mantenere il taglio del cuneo fiscale, per la riduzione dell’Irpef” cercando di portarla fino a 60mila euro, “abbassando le percentuali dal 35 al 33%”. Sia dal mondo dell’agricoltura che da quello dei sindacati, nel frattempo, proviene la stessa richiesta: non aumentare la pressione fiscale. “Mi auguro che ci sia una giusta attenzione del governo legata alla finanziaria, che non ci siano tagli ulteriori all'agricoltura – ha evidenziato il presidente di Coldiretti Ettore Prandini - Non si tagli più sulla formazione e su tutto quello che riguarda la ricerca nel nostro Paese. Con la formazione non si avrà un ritorno immediato ma si avrà così un ritorno di medio e lungo periodo”. “Con il ministro Giorgetti ci siamo incontrati qualche giorno fa per discutere sui contenuti del piano strutturale di bilancio di medio termine che bisogna mandare in Europa e abbiamo sentito parole importanti, rassicuranti rispetto alle rivendicazioni che avanziamo come sindacato – ha affermato il segretario nazionale Cisl Luigi Sbarra - Il ministro dell’Economia ci ha anticipato che il governo è disponibile a dare strutturalità al taglio del cuneo contributivo per i prossimi cinque anni, a confermare e prorogare l’accorpamento delle prime due aliquote Irpef, ad assicurare la piena indicizzazione delle pensioni rispetto all’inflazione, a mettere più risorse nella legge di stabilità per rinnovare i contratti pubblici e a rafforzare la dotazione finanziaria sul fondo sanitario nazionale. Per noi sono aperture importanti, ovviamente non basta. Per noi è importante prorogare la detassazione sulla contrattazione di secondo livello, bisogna sostenere con maggiori misure la famiglia e la genitorialità e bisogna ridurre le tasse anche al ceto medio”. Secondo Sbarra, infine, le tasse si possono alzare “ma magari decidendo di mettere un contributo di solidarietà sugli extraprofitti, sulle grandi multinazionali dell’energia, della farmaceutica, della logistica, dell’economia digitale, delle banche e delle assicurazioni. Lì bisogna chiedere un po’ di sacrifici per sostenere chi è in difficoltà”. Il niet iniziale passa attraverso il mantra dei sacrifici. Il tema della cittadinanza\"Come avevamo promesso abbiamo lavorato intensamente per dare nuove regole per l'acquisizione della cittadinanza italiana. Non si tratta di regole permissiviste, non servono in nessun modo a favorire l'immigrazione illegale nel nostro paese ma sono regole che puntano su serietà e diritti\". Lo ha detto il leader di Forza Italia Antonio Tajani, dal palco dell'iniziativa azzurra in corso a Milano. E ha aggiunto: \"Presenteremo questa pdl\" sullo 'Ius Italiae' \"alla Camera e al Senato, ma prima di farlo ne parleremo con i nostri alleati e abbiamo già inviato ai capigruppo di FdI, Lega e Noi Moderati la nostra proposta perché la possano valutare, e siamo pronti a accettare eventuali proposte emendative. Abbiamo fatto un lavoro serio con grande approfondimento. E ribadisco che sono norme che servono a combattere l'immigrazione illegale, e la concessione di passaporti fasulli a italiani fasulli, è un mezzo per combattere l'illegalità. Vogliamo risolvere problemi che esistono, rendendo più efficace il sistema Paese\". Lo ha detto il vicepremier e segretario di Forza Italia, Antonio Tajani, presentando la proposta di Forza Italia sulla modifica della legge sulla cittadinanza a margine di una giornata dedicata all'economia. E ha concluso: \"Nella proposta di legge si conferma il principio dello ius sanguinis ma abbiamo deciso di ridurre l'albero genealogico: il principio è valido fino al bisnonno e poi basta, non fino al 1861\". Lo ha detto il vicepremier e ministro degli Esteri, Antonio Tajani, presentando a un convegno la proposta di legge di Forza Italia sulla cittadinanza. \"Quello che vogliamo evitare - ha detto - sono le truffe: la cittadinanza non è un business né una barzelletta: vogliamo veri italiani, non persone che chiedono la cittadinanza solamente per avere un passaporto comunitario\"."
        },
        {
            "Title": "Boeing truffata da aziende pugliesi: \"rischio sicurezza per i 787\"",
            "Source": "La Stampa",
            "Date": "2024-10-05",
            "Link": "https://www.lastampa.it/cronaca/2024/10/05/news/boeing_737_puglia_dreamliner_componenti-14691041/",
            "Content": "Nella foto un Boeing 787 Dreamliner nello stabilimento di Everett nello stato di Washington (afp) BRINDISI. Un avviso di conclusione delle indagini preliminari è stato notificato nei giorni scorsi dalla Procura della Repubblica di Brindisi, che ha delegato la Guardia di finanza della città pugliese, nei confronti di sette persone e di due società ritenute, secondo l'accusa, coinvolte in una associazione a delinquere finalizzata alla commissione di una pluralità di reati, dall'attentato alla sicurezza dei trasporti (in questo caso aerei), all'inquinamento ambientale, alla frode in commercio. Boeing vicino al baratro: perché si verificano continui incidenti aerei e i voli ci costeranno di più UGO LEO 17 Marzo 2024 Nella foto un aereo Boeing 737-800 della Virgin Airlines si prepara ad atterrare vicino a un Boeing 787 Dreamliner della British Airways all'aeroporto internazionale di Sydney. (afp) Due i filoni di indagine: il primo riguarda l'ipotesi di attentato alla sicurezza dei trasporti e frode in commercio, in forma associativa, da parte di amministratori, di fatto e di diritto, di due società brindisine attive nel settore aerospaziale, ai danni della Leonardo e dell'americana Boeing, aziende leader mondiali nella produzione di aeromobili per scopi civili e militari. Boeing, crollano gli ordini: 900 elementi installati in modo errato sui Dreamliner da consegnare LUIGI GRASSIA 19 Giugno 2024 Atterrato a Milano Malpensa il secondo 787 Dreamliner della Neos Si tratta di un’operazione che ha preso origine da una indagine precedente, svolta sempre dalle Fiamme Gialle brindisine, con il coordinamento della Procura della Repubblica, conclusasi nel 2021 e che aveva portato al sequestro dei compendi aziendali delle due società per ipotesi di bancarotta, all'arresto di tre responsabili e alla denuncia a piede libero di altri quattro indagati. Boeing, terremoto ai piani alti: via il CEO Dave Calhoun. Crollano i vertici dell’azienda insieme al titolo in Borsa UGO LEO 25 Marzo 2024 Una parte della fusoliera del Boeing 787 Dreamliner Le investigazioni svolte dai finanzieri si sono concentrate sulle forniture di componenti aeronautiche cedute dalle aziende brindisine alla Leonardo-Aerostrutture per la produzione dei settori 44 e 46 (due grandi sezioni centrali della fusoliera) del Boeing 787 Dreamliner, aereo di punta della multinazionale americana. È emerso che, per la realizzazione di componentistica anche strutturale dei velivoli, veniva impiegato titanio commercialmente puro invece della prescritta lega di titanio, così come le leghe di alluminio utilizzate erano difformi da quelle previste, generando un notevole risparmio sull'acquisto delle materie prime da parte delle società fornitrici. Ciò ha comportato la realizzazione di parti aeree con caratteristiche di resistenza statica e allo stress notevolmente inferiori, con riflessi anche sulla sicurezza del trasporto aereo. Boeing, gravi difetti di costruzione su 777 e 787: “Ho visto persone saltare sui pezzi dell'aereo” UGO LEO 10 Aprile 2024 Una foto del Boeing 787 Dreamliner assemblato nello stabilimento di North Charleston, South Carolina (afp) Gli accertamenti preliminari hanno portato al sequestro di circa 6.000 parti di aeroplano (cosiddetto Part Number) appositamente campionate per i successivi esami qualitativi, realizzate in materiale diverso da quanto previsto dalle specifiche di progetto. Le consulenze disposte dalla Procura della Repubblica di Brindisi e svolte da tecnici specializzati nel settore aerospaziale hanno certificato la non conformità di almeno 4.829 componenti realizzate in titanio e di almeno 1.158 componenti di alluminio. United Airlines incolpa Boeing per la perdita di 200 milioni in 3 mesi. Perché la crisi dagli Usa travolge anche la Puglia UGO LEO 17 Aprile 2024 Il Boeing 787 Dreamliner è privato, 300 posti trasformati in extralusso Nell'ambito dell'indagine gli inquirenti avrebbero scoperto che rifiuti pericolosi sono stati sversati in cisterne ed in alcuni terreni della zona industriale di Brindisi che avrebbero contaminato suolo e sottosuolo di sostanze inquinanti e nocive tra cui cromo, rame, zinco, arsenico e piombo. Le sostanze inquinanti, secondo l'accusa, derivano dai processi chimici di trattamento delle superfici e dalla lavorazione meccanica dei metalli. Nel corso delle indagini sono state sequestrate 35 cisterne contenenti ciascuna 1.000 litri di rifiuti speciali pericolosi. Gli indagati avrebbero prima rimosso una parte del muro di cinta tra le aree di proprietà, per poi svuotare nel terreno di altri privati e nei pozzetti di drenaggio delle acque meteoriche, il contenuto di diverse cisterne con le sostanze pericolose. Da una consulenza tecnica disposta dalla Procura, è emerso che l'inquinamento «aveva interessato il terreno sino alla profondità di tre metri, in concentrazioni largamente superiori ai limiti, previsti dalla normativa per le zone industriali». L'attività peritale e le indagini, condotte anche con rogatoria internazionale negli Stati Uniti d'America, hanno accertando che alcuni componenti strutturali non conformi potessero, sul lungo periodo, compromettere la sicurezza dei velivoli, imponendo alla compagnia americana l'avvio di una campagna straordinaria di manutenzione degli aeromobili coinvolti. Le attività di indagine hanno visto la collaborazione fattiva, in qualità di parti offese, della Leonardo e della Boeing, grazie alle quali è stato possibile individuare le componenti aeronautiche non conformi, oltre che del Dipartimento di Giustizia americano e dell'Fbi. Questi ultimi hanno coadiuvato gli investigatori delle Fiamme Gialle e l'Autorità Giudiziaria nella fase dell'esecuzione della rogatoria internazionale."
        },
        {
            "Title": "descalzi autogreen eropa ridicola",
            "Source": "La Stampa",
            "Date": "2024-10-05",
            "Link": "https://www.lastampa.it/economia/2024/10/05/news/descalzi_autogreen_eropa_ridicola-14691034/",
            "Content": "«Se ci focalizziamo sull'automotive, si tratta di una questione importante ma che ci fa anche arrabbiare» in quanto la linea della Commissione Ue «è insulsa e ridicola». Così Claudio Descalzi, amministratore delegato dell'Eni, parlando del tema dello stop ai motori endotermici alla “Giornata dell'economia” organizzata da Forza Italia a Milano. «Non voglio essere anti europeo, ma anche la stupidità uccide e ci sta uccidendo perché dobbiamo subirla sulla base di ideologie ridicole che ci vengono dettate da una minoranza dell'Europa, non una maggioranza, e noi dobbiamo continuare a digerirle e chinare il capo morendo lentamente», ha poi aggiunto. Auto green, il patto che esclude l’Italia MARCO BRESOLIN 21 Marzo 2023 «L'Europa non potrà mai paragonarsi anche come compattezza e capacità energetica con Cina e Stati Uniti – sottolinea Descalzi –. La Cina ha diversificato il proprio mix energetico: è chiaro che se tu competi con regole del gioco completamente diverse. Negli ultimi anni la nostra competizione era concentrata nel ridurre le emissioni, la loro per crescere ed essere sovrani dal punto di vista energetico. E poi ci chiediamo “perché crescono più di noi?”. Non stiamo giocando lo stesso gioco...». 14 Le auto elettriche sono “green”? Sì e No."
        },
        {
            "Title": "Calcio in tv: Inter-Toro",
            "Source": "La Stampa",
            "Date": "2024-10-05",
            "Link": "https://www.lastampa.it/sport/calcio/2024/10/05/news/calcio_in_tv_inter-toro-14691032/",
            "Content": "Prima serata con Inter-Toro in tv, anticipo della sesta giornata in cartellone su Sky e Dazn. SKY. Inter-Toro va in onda alle 20,45 su Sky Sport Uno, telecronaca di Federico Zancan affiancato da Beppe Bergomi al commento tecnico mentre a bordo campo sono impegnati Andrea Paventi e Paolo Aghemo. Intorno al match, dalle 20 a mezzanotte, “L’Originale” con Alessandro Bonan alla guida. Quattro i match di Premier League: alle 13,30 Crystal Palace-Liveropol su Sky Sport Uno con la voce di Nicola Roggero, alle 16 Arsenal-Southampton sempre su Sky Sport Uno con la telecronaca di Massimo Marianella mentre Manchester City-Fulham si vede su Sky Sport Calcio con il racconto di Andrea Marinozzi, alle 18,30 ancora su Sky Sport Uno c’è Everton-Newcastle con Matteo Marceddu in postazione. Per quanto riguarda la Bundesliga sono in palinsesto alle 15,30 Bayer Leverkusen-Holstein Kiel su Sky Sport 257 con la telecronaca di Pietro Nicolodi e St. Pauli-Mainz su Sky Sport Calcio con Paolo Redi al racconto. DAZN. La piattaforma trasmette in streaming tutta la serie A. Oggi sono in cartellone alle 15 Udinese-Lecce, alle 18 Atalanta-Genoa con il duo Santi e Bazzani ai microfoni, alle 20,45 completa il sabato Inter-Toro con la telecronaca di Pierluigi Pardo affiancato da Dario Marcolin al commento tecnico. RAIDUE. Comincia alle 23 “90° ... del sabato” con Paola Ferrari alla guida."
        },
        {
            "Title": "Tumore del polmone, una partnership pubblico-privato per migliorare il percorso di cura",
            "Source": "La Stampa",
            "Date": "2024-10-05",
            "Link": "https://www.lastampa.it/salute/dossier/oncoline/2024/10/05/news/tumore_del_polmone_una_partnership_pubblico-privato_per_migliorare_il_percorso_di_cura-423537526/",
            "Content": "“Se non lo puoi misurare, non lo puoi migliorare”. La frase è di Lord Kelvin, fisico e ingegnere britannico. Ma si applica perfettamente al progetto “L’importanza del partenariato pubblico-privato nella gestione del paziente oncologico”: una partnership tra il Politecnico di Milano – School of Management, l’IRCCS Istituto Nazionale dei Tumori e MSD Italia per l’innovazione del percorso di cura del paziente con tumore al polmone. Innovazione di processo “L’innovazione in oncologia è uno sgabello a tre gambe: la prima è rappresentata dai farmaci, la seconda dalla tecnologia. L’ultima, ma non per importanza, riguarda l’organizzazione interna”, spiega Carlo Nicora, Direttore Generale dell’IRCCS lombardo. In questo caso l’innovazione di processo è quella che consente al capitale umano di un grande centro di cura come l’INT – medici, infermieri, ricercatori – di migliorare l’appropriatezza delle scelte cliniche, la competitività, l’efficacia e anche la sostenibilità. Con un solo scopo, continua Nicora: ottimizzare il processo di presa in carico precoce e la gestione del paziente per una diagnosi tempestiva della malattia, e garantirgli cure sempre più sicure ed efficaci. Ma l’innovazione, concetto complesso, comporta il concorso di diverse competenze. Per questo servono soggetti con expertise complementari. “In un contesto sociale, economico e sanitario così complesso – sottolinea infatti Nicoletta Luppi, Presidente e Amministratrice Delegata di MSD Italia - le sfide legate alla salvaguardia della salute richiedono un approccio sinergico e innovativo che coinvolga sia il settore pubblico che quello privato. Una partnership essenziale per garantire quell’accesso alle cure sempre più completo, equo e di qualità di cui hanno bisogno i cittadini. Per questo abbiamo dato vita a una collaborazione virtuosa, fondamentale nella definizione di un processo innovativo capace di migliorare la gestione e la presa in carico del paziente con tumore al polmone”. Lo studio sugli indicatori Per raggiungere questo obiettivo, però, servono i dati. E’ necessario misurare, come diceva Lord Kelvin. E questo è stato fatto: “Abbiamo chiesto ai referenti del Politecnico di analizzare i nostri percorsi in un’ottica di ingegneria gestionale”, continua il DG dell’Istituto Nazionale dei Tumori. MSD Italia ha invece messo a disposizione know-how, capacità organizzative e indicazioni tecnico-scientifiche sulla patologia oncologica. “Nel corso dell’analisi – continua Nicora - sono stati individuati 69 indicatori di volumi e tempistiche, per verificare non solo la capacità diagnostica, terapeutica e di ricerca della nostra struttura, che sappiamo essere a ottimi livelli, ma anche quella gestionale, nell’area del tumore del polmone”. Tumore del polmone: Europa approva immunoterapico prima e dopo la chirurgia 29 Marzo 2024 Un team per i casi complessi Perché proprio il tumore del polmone? In primo luogo perché, aggiunge Nicora, è la principale causa di decesso in oncologia. In secondo luogo, perché l’INT ha una casistica molto vasta essendo un centro di riferimento a livello nazionale per lo screening e la terapia, con 1.900 accessi annui per questo tumore. Ma anche perché in questa struttura sono stati implementati percorsi protetti e standardizzati per alcune tipologie di pazienti, e sono disponibili i Molecular Tumor Board, gruppi multidisciplinari di specialisti in grado di gestire i casi più complessi. Esmo 2023 Tumore del polmone in stadio precoce: immunoterapia prima e dopo chirurgia riduce del 28% rischio di morte di Irma D’Aria 21 Ottobre 2023 Il confronto internazionale Nella fase di analisi, anche grazie al supporto della community global di MSD, l’INT è stato messo a confronto con altri 8 centri di eccellenza in oncologia, di paesi europei come Belgio e Francia, ed extra-europei come Corea, Stati Uniti e Canada, per cogliere eventuali elementi di innovazione e best practice da importare e adottare al proprio interno. Tumore del polmone: stili di vita e ambiente, al via campagna di prevenzione per la Generazione Z di Irma D'Aria 22 Giugno 2023 Le aree di intervento Così, accanto a elementi positivi che confermano l’Istituto come centro di eccellenza, sono emerse anche delle aree di miglioramento. In particolare, continua Nicora, ci siamo accorti che la nostra organizzazione interna può non risultare del tutto chiara ai pazienti, che invece devono conoscere il percorso che li aspetta, tappa dopo tappa. Lo strumento per approfondire questa criticità è rappresentato dai PREMs (Patient-Reported Experience Measures), in grado di valutare l’esperienza riportata dal paziente. Il ruolo della telemedicina Un ruolo nel miglioramento dei processi organizzativi può essere svolto anche dalla medicina digitale: l’INT ha già implementato servizi di telemedicina nel follow up, con la misurazione di parametri a casa e il successivo invio della scheda di raccolta dati. Ma anche fare funzionare bene questo servizio è una questione di organizzazione: presuppone avere un backoffice con personale specialistico in grado di rispondere H24 alle sollecitazioni ei pazienti. Ma l’innovazione, conclude Nicora, significa proprio questo: non solo immaginare nuove soluzioni, ma ottenere reali cambiamenti nell’organizzazione per migliorare il viaggio del paziente nella malattia. Argomenti tumori La Zampa Un cane ferma un’auto della polizia e si rifiuta di muoversi finché non lo segue, così Gita diventa un eroe di Ivo Albertucci La Zampa Una ragazza si volta e trova in casa un cane anziano non suo che la fissa, così Fatty si è fatto adottare a domicilio di Isabella Amato La Zampa Il nuovo fidanzato non va d’accordo col suo cane e Millie finisce in canile: la sua reazione all’arrivo racconta tutte le sue emozioni di Isabella Amato La Zampa Dalla prima volta in rifugio a 432 giorni dopo, la storia del cane Spinach gli regala un’adozione tanto attesa di Aurora Iberti Leggi anche Malattie della retina, i farmaci che possono allungare l’intervallo tra le iniezioni Mieloma multiplo, arriva il sì dell’Aifa alla terapia mirata in seconda linea Tumore seno, in Lombardia biopsia liquida esame utile a 1.500 pazienti l’anno Salute Tumore del polmone, una partnership pubblico-privato per migliorare il percorso di cura di Elisa Manacorda Stenosi aortica e malattie delle valvole del cuore, cure su misura per le donne di Federico Mereta Gabriele Genovese: \"Sono altamente sensibile e vi spiego perché può essere una risorsa\" di Cinzia Lucchelli L’effetto placebo? Ecco perché funziona davvero di Giuseppe del Bello leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Ferragni-Fedez sarà separazione consensuale: lei si occuperà del mantenimento dei figli",
            "Source": "La Stampa",
            "Date": "2024-10-05",
            "Link": "https://www.lastampa.it/cronaca/2024/10/05/news/ferragni_fedez_separazione_accordi-14691473/",
            "Content": "I Ferragnez puntano a un addio pacifico e di separarsi in modo consensuale, con Chiara che pur di chiudere senza intavolare battaglie con Fedez, è disposta a tutto. C'è anche questo fronte che la ex coppia, un tempo tra le più gettonate sul web, deve affrontare oltre ai guai giudiziari in cui è rimasta impigliata lei e coinvolto lui. I loro avvocati, da quanto si sa, sono al lavoro per preparare l'atto da depositare quanto prima in Tribunale. “Chiara Ferragni truffava i consumatori”: chiusa l'inchiesta, l'influencer verso il processo monica serra 04 Ottobre 2024 Le immagini del pestaggio al trainer Iovino per cui è accusato Fedez Quel che è certo, salvo incidenti di percorso, è che si punta a un addio consensuale e che l'imprenditrice non ha più alcuna intenzione di \"mercanteggiare\" con il rapper: si accollerebbe le spese per il mantenimento dei figli che, ovviamente, terrà con sè e che lui potrà vedere a week-end alterni. Dunque la presunta discussione sull'assegno di mantenimento, se mai c'è davvero stata, sarebbe superata. L'importante per lei è chiudere la partita il prima possibile. Anche perché ora, tra l'altro, dovrà affrontare e superare lo scoglio dell'indagine, chiusa ieri, in cui l'influencer risponde di truffa aggravata."
        },
        {
            "Title": "Consiglio di Stato, validi i test di Medicina. Ribaltato il giudizio del Tar",
            "Source": "La Stampa",
            "Date": "2024-10-05",
            "Link": "https://www.lastampa.it/cronaca/2024/10/05/news/test_medicina_ricorso_consiglio_di_stato_tar-14691410/",
            "Content": "ROMA. Il Consiglio di Stato, con una sentenza emessa ieri, ha disposto l'annullamento del pronunciamento del Tar del Lazio che a gennaio aveva demolito i test di ingresso a Medicina, Odontoiatria e Veterinaria per l'anno accademico 2023/2024 mettendo a rischio l'immatricolazione di migliaia di studenti per l'anno successivo. La sentenza del Tar aveva stabilito che è illegittimo il criterio di attribuzione del punteggio previsto dalla normativa concorsuale, cosiddetto \"equalizzato\" perché produttivo di distorsioni, nella misura in cui non era con esso assicurata una valutazione omogenea delle prove e dunque una selezione dei concorrenti secondo criteri di merito. A rendere noto, con soddisfazione, l'annullamento del pronunciamento del Tar è lo studio Police & Partners che ha assistito una serie di ricorrenti. Viene quindi ribadito dal Consiglio di Stato quanto aveva già deciso i primi di agosto in una sentenza emessa in occasione del ricorso di altri candidati. Dal ministero dell'Università si fa sapere che questa pronuncia del Consiglio di Stato è la conferma della assoluta legittimità dell'operato del Mur poiché sancisce che le procedure concorsuali si sono svolte correttamente, nel rispetto della legalità, risultando quindi pienamente valide. La pronuncia conferma anche il pieno diritto dei quartini, con punteggio utile ai test del 2023, ad entrare nelle graduatorie 2024-25, come stabilito dall'originario bando Mur e poi successivamente confermato dal legislatore su proposta del ministero guidato da Anna Maria Bernini. Soddisfazione viene espressa anche dal Cisia, il Consorzio interuniversitario che aveva predisposto le prove: «È una sentenza importantissima per il sistema universitario ma anche per il sistema delle pubbliche selezioni», commenta Andrea Stella, presidente Cisia. «La decisione del Consiglio di Stato conferma la piena legittimità dell'immatricolazione dei candidati che hanno già conseguito nel 2023 i risultati al test e restituisce la serenità agli studenti che nelle more hanno conseguito l'immatricolazione. Allo stesso tempo la decisione ribadisce la piena legittimità dei Test OnLine Cisia (Tolc) e segna un nuovo punto di confronto per il Mistero che proprio in queste settimane discute misure per il superamento del numero chiuso anche nelle facoltà di Medicina», commentano gli avvocati Aristide Police e Paul Simon Falzini."
        },
        {
            "Title": "Treno Italo bloccato, forti rallentamenti sull’alta velocità Roma-Firenze",
            "Source": "La Stampa",
            "Date": "2024-10-05",
            "Link": "https://www.lastampa.it/cronaca/2024/10/05/news/treno_italo_bloccato_rallentamenti_roma-firenze-14692282/",
            "Content": "Un treno Italo è rimasto bloccato nel pomeriggio sulla linea ad alta velocità tra Roma e Firenze, all'altezza di Orte. Forti rallentamenti si sono verificati sulla linea con gli altri convogli deviati sulla linea lenta. Le cause del blocco, a quanto si apprende, sono ancora da accertare. INCHIESTA Un chiodo blocca i treni, il giorno nero dei ritardi è costato 40 milioni a 500 mila viaggiatori PAOLO BARONI 03 Ottobre 2024 La circolazione ferroviaria è risulta rallentata dalle 18. I treni Alta Velocità, Intercity e Regionali - avvisa Trenitalia - possono registrare un maggior tempo di percorrenza fino a 70 minuti mentre 9 treni Alta Velocità hanno oltre 60 minuti di ritardo. Caos treni, a bordo del Frecciarossa in ritardo di 120 minuti: “Abbiate pazienza, non dipende da noi” irene famà 02 Ottobre 2024 Secondo l'aggiornamento delle ore 20 pubblicato sul sito di Trenitalia, la circolazione permane fortemente rallentata: «per un guasto a un treno di un’altra impresa ferroviaria nei pressi di Orte» ed è ancora in corso l'intervento del locomotore di soccorso."
        },
        {
            "Title": "MotoGp, Bagnaia domina in Giappone: ora Martin è a soli dieci punti",
            "Source": "La Stampa",
            "Date": "2024-10-07",
            "Link": "https://www.lastampa.it/sport/2024/10/06/news/motogp_bagnaia_domina_in_giappone_ora_martin_e_a_soli_dieci_punti-14692913/",
            "Content": "(reuters) Bagnaia doveva vincere a Motegi e lo ha fatto. Il Gp del Giappone è stato suo, ripetendosi oggi dopo il successo nella Sprint di ieri (è la sua quarta doppietta stagionale). Per Pecco è l’ottava vittoria dell’anno, il suo migliore risultato da quando corre in MotoGp e un numero prima di lui raggiunto solo da Rossi, Lorenzo, Marquez e Stoner. Il campione del mondo continua la sua rincorsa su Martin e ha accorciato ancora in classifica portandosi a 10 punti dallo spagnolo, quando mancano solamente 4 Gran premi alla fine del campionato. Pecco ha sfruttato il suo 2° posto sullo schieramento mettendosi davanti a tutti alla prima curva. Partenza pazzesca per Martin, che al via si è portato dall’11ª alla 6ª posizione e già al 4° alla fine del primo giro. Al terzo, Acosta, che era alle spalle di Bagnaia cadeva, e in quello dopo Jorge si metteva alla caccia del rivale in campionato. Da lì in poi, i due si sono sfidati contro il cronometro. A metà gara Pecco aveva portato il suo vantaggio a quasi due secondi, ma a 4 giri dalla fine lo aveva visto ridursi a meno di uno. A quel punto il piemontese ha dato l’ultimo strattone e ha potuto passare solitario sotto la bandiera a scacchi. «Sono super felice, penso di avere fatto il massimo. Oggi Jorge era forte e ho cercato di gestire il vantaggio. Abbiamo tenuto un passo incredibile» ha commentato Bagnaia, che ha anche regalato all’Italia la vittoria numero 900 in tutte le classi del motomondiale. A completare il podio è stato Marc Marquez, che ha dovuto sudare le proverbiali sette camicie per tenera a bada Bastianini. Enea ha perso posizioni importanti nelle prime battute di gara, ci ha messo molto a superare Binder, ma poi, complice un errore dello spagnolo, era riuscito a riportarsi vicino a Marc. Non abbastanza, però, per tentare il sorpasso. A completare una cinquina di Ducati davanti a tutti al traguardo c’è Franco Morbidelli, con la Ktm di Binder al 6° posto a interrompere il dominio rosso, che poi continua con Marco Bezzecchi e Fabio Di Giannantonio 7° e 8°. Aleix Espargaró ha portato l’Aprilia al 9° posto (mentre il suo compagno di squadra Viñales è caduto), davanti a Miller. Quartararo ha finito la benzina in vista della bandiera a scacchi e si è visto sfilare da Zarco, 11°. A punti Luca Marini grazie alla 14ª posizione."
        },
        {
            "Title": "Consulta, Crosetto annuncia un esposto ai pm contro le talpe nelle chat di Fratelli d’Italia",
            "Source": "La Stampa",
            "Date": "2024-10-07",
            "Link": "https://www.lastampa.it/politica/2024/10/06/news/crosetto_talpe_fratelli_ditalia_esposto-14693207/",
            "Content": "(lapresse) Guido Crosetto ha annunciato che presenterà un esposto alla magistratura per denunciare i colleghi parlamentari di Fratelli d’Italia che sarebbero responsabili di alcune fughe di notizie. A cominciare dalla nomina del giudice della Consulta, che sarà votato martedì in seduta comune, come racconta il Fatto Quotidiano. il retroscena Consulta, lo sfogo in chat di Meloni agita FdI. Nel partito scatta la caccia alla talpa Serena Riformato 05 Ottobre 2024 Come è stata scoperta la talpa A far scattare l’allarme è stata la diffusione del messaggio inviato dai capigruppo ai parlamentari di Fratelli d’Italia per il giorno della votazione: «Attenzione, martedì 8 ottobre, ore 12.30, indispensabile la presenza di tutti al voto per la Corte costituzionale». Da qui la caccia alla talpa con messaggi diversi inviati nelle varie chat di parlamentari per testare la loro affidabilità. Da qui la scrematura, e l’individuazione della chat “colabrodo” e l’individuazione di una ventina di nomi di possibili sospetti."
        },
        {
            "Title": "Mady Gio, la star di OnlyFans denunciata per evasione da un milione e mezzo di euro",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/star_onlyfans_denunciata_evasione_fiscale-14695153/",
            "Content": "La residenza era in Svizzera, ma il domicilio fiscale era a Cassano Magnago (Varese). Per questo una star del sesso online da svariate centinaia di estimatori che seguivano, pagando, i suoi contenuti per adulti pubblicati su OnlyFans, è finita nel mirino della Guardia di Finanza del comando provinciale di Varese. Il suo nome è Madlina Ioana Filip, in arte Mady Gio, ed è nota per le interviste rilasciate a tv, giornali e radio. La donna, di origini romene, è stata denunciata per un'evasione da un milione e mezzo di euro derivanti dagli abbonamenti pagati dai followers. L’attività svolta dalla Compagnia di Gallarate (Varese) ha avuto inizio con il censimento di influencer e soggetti che operano sul web il cui tenore di vita risultava non coerente rispetto alle dichiarazioni fiscali presentate. Proprio da tale analisi, è emersa la presenza di una professionista del sesso online che, comparsa in diversi programmi televisivi e radiofonici, nonostante la grande disponibilità economica dimostrata e le interviste circa i propri compensi milionari, dichiarava al fisco poche decine di migliaia di euro. Pertanto, è stata effettuata richiesta di dati e informazioni alla piattaforma digitale seguita da numerosi fans, che comunicava compensi elargiti per circa 1 milione e mezzo negli anni 2021 e 2022. Inoltre, nei primi mesi del 2022 la content creator ha deciso di spostare la propria residenza anagrafica in Svizzera al fine di poter godere di un arbitraggio fiscale più favorevole. Secondo l'attività di verifica fiscale, sono risultati mancanti gli elementi fondanti di un'effettiva residenza fiscale oltre confine. La donna è stata così denunciata alla Procura della Repubblica di Busto Arsizio (Varese), per il reato di dichiarazione infedele in relazione all'annualità 2022 e sono stati contestati oltre 1 milione e mezzo di euro di ricavi e 360mila euro di tassa etica. Le fiamme gialle hanno scoperto che affetti, un conto corrente e il dominio web della donna risultano tutti insistenti sul territorio italiano. Lei stessa ha partecipato a numerose manifestazioni ed eventi fieristici in Italia e aveva rilasciato interviste a diverse testate giornalistiche dalle quali emergeva la necessità di sottrarre al fisco nazionale gli ingenti guadagni scaturiti dalla sua attività, nonostante in documenti ufficiali quali la richiesta di cittadinanza e l’atto di creazione di una società italiana la stessa abbia dichiarato di essere domiciliata sul territorio nazionale. Per superare la formalità della cancellazione dall'anagrafe della popolazione residente, con la dimostrazione della insussistenza in Italia della dimora abituale, la donna avrebbe dovuto dimostrare l'esistenza di un «rapporto lavorativo a carattere continuativo, stipulato nello stesso Paese estero, ovvero l'esercizio di una qualunque attività economica con carattere di stabilità» che lei, però, non è stata in grado di dimostrare. I contenuti prodotti dalla influencer non sono autorizzati nel territorio svizzero né il regime fiscale elvetico opzionato risulta compatibile con un soggetto che svolge una regolare attività lavorativa."
        },
        {
            "Title": "Calcio in tv: a pranzo, Juve-Cagliari",
            "Source": "La Stampa",
            "Date": "2024-10-07",
            "Link": "https://www.lastampa.it/sport/calcio/2024/10/06/news/calcio_in_tv_a_pranzo_juve-cagliari-14692772/",
            "Content": "La Juve protagonista del lunch match domenicale, in serata si prevede interessante Fiorentina-Milan: sono le due partite che caratterizzano la domenica televisiva legata al calcio. DAZN. La domenica in streaming di serie A si apre alle 12,30 con Juve-Cagliari raccontata da Edoardo Testoni con Marco Parolo seconda voce. Alle 15 sono previste Lazio-Empoli con la coppia Mancini-Behrami al racconto e Bologna-Parma con Luca Farina in postazione, alle 18 è la volta di Monza-Roma con Dario Mastroianni e Emanuele Giaccherini rispettivamente prima e seconda voce, alle 20,45 c’è Fiorentina-Milan con la telecronaca di Ricky Buscaglia e Andrea Stramaccioni. Al termine, Giorgia Rossi conduce dal “campo virtuale” il programma “Serie A show”. SKY. La serie A va in scena alle 18 su Sky Sport Calcio con Monza-Roma, telecronaca di Stefano Borghi con commento tecnico di Massimo Gobbi, bordocampisti Marina Presello e Angelo Mangiante. Alle 22,40 “Sky Calcio Club” con Fabio Caressa alla guida, ospite Bonucci. Tanta Premier League nel pomeriggio: alle 15 Aston Villa-Manchester United su Sky Sport Uno con telecronaca di Paolo Ciarravano e Chelsea-Nottingham Forest su Sky Sport 257 con Massimo Marianella in postazione, alle 17,30 Brighton-Tottenham su Sky Sport Uno con Federico Zancan al microfono. Sky Sport Arena è il canale della Bundesliga: alle 15,30 Eintracht Francoforte-Bayern Monaco, alle 17,30 Stoccarda-Hoffenheim. RAIDUE. Appuntamento alle 22,40 con “La Domenica Sportiva”. CANALE 5. “Pressing” va in onda alle 23,30."
        },
        {
            "Title": "La difesa di Camila Giorgi: “Non sono scappata, volevo cambiare vita. Lasciate stare mio padre”",
            "Source": "La Stampa",
            "Date": "2024-10-07",
            "Link": "https://www.lastampa.it/sport/tennis/2024/10/06/news/camila_giorgi_verissimo_intervista_tennista-14694362/",
            "Content": "Camila Giorgi ospite di Verissimo su Canale 5 «Io non sono mai scappata, mi trovavo già negli Usa. La mia famiglia mi ha sempre supportata nella mia scelta, ora siamo felici». Così Camila Giorgi, ospite di Verissimo a Canale 5, a proposito del suo ritiro dal tennis e dalla presunta fuga in America. Parlando delle accuse di irregolarità con il Fisco italiano, Giorgi difende l'operato del padre e dice: «Non è vero che siamo scappati dall'Italia, la scelta è stata solo mia. Già in passato ho vissuto per tre anni a Miami, ma io non scappo mai. Il mio problema è che a me non piace parlare troppo. È allucinante dire anche che non abbiamo pagato l'affitto di una casa». E po: «La mia famiglia non sapeva di questa situazione, i problemi sono arrivati da persone esterne che mi gestivano. Non era il lavoro di mio padre gestire queste cose, lui era solo il mio allenatore. Non ci siamo spaventati, abbiamo cambiato le persone che gestivano le cose e ora siamo in ordine. È ingiusto mettere sempre in mezzo mio padre». L’ex tennista ha anche raccontato che una fuga di notizie l’ha spiazzata: «Volevo fare pure un discorso di addio a Parigi, invece la notizia del mio addio al tennis professionistico è uscita prima. A maggio mi sono svegliata e ho deciso di smetterla. Già da anni avevo pensato di lasciare la racchetta». Dice che comunque in Italia tornerà: «Il tennis mi piace viverlo, sono andata a vedere qualche partita a New York, ma non torno a giocare. Ora vorrei viaggiare e in Italia tornerò sempre, perché è casa mia. Io amo l'Italia, per me è sempre al primo posto». Camila è anche coinvolta in un’inchiesta su falsi vaccini anti Covid: «Io non sapevo che non mi stesse facendo il vaccino, perché altrimenti non avrei potuto viaggiare. Io l'ho scoperto dopo che non era un vaccino – la sua difesa – . Non so cosa dire. Poi certo che ho fatto il vaccino anti Covid». Dovrà difendersi in un’aula di tribunale: «A novembre c'è una udienza e dopo si potrà parlare. Io pensavo che ci fosse un rapporto umano con questa dottoressa, mi sono fatta curare tante volte da lei. Poi quando è andata in difficoltà ha fatto il mio nome. Comunque penso che con il tempo tutto si sistema»."
        },
        {
            "Title": "Iddu, il film su Messina Denaro che divide Castelvetrano",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/il_film_su_messina_denaro_che_infiamma_castelvetrano-14695025/",
            "Content": "Una scena del film \"Iddu\" con Toni Servillo ed Elio Germano Castelvetrano e il film \"Iddu\", la pellicola che racconta di un pezzo della vita di due castelvetranesi. Uno criminale sanguinario e mafioso, il cui nome incute ancora timori, Matteo Messina Denaro, l'altro un confidente dei Servizi Segreti, ex sindaco, Tonino Vaccarino, che con la copertura del Sisde intrattenne una corrispondenza col boss. Erano i primi anni del 2000, Messina Denaro era latitante già da vent'anni, Vaccarino era uscito dal carcere dove aveva scontato una condanna per traffico internazionale di droga. Una corrispondenza mai del tutto chiarita, e che tale resterà: Messina Denaro e Vaccarino sono passati a miglior vita, il boss è morto ucciso da un tumore l'anno scorso a settembre, nove mesi dopo il suo arresto che pose fine alla trentennale latitanza, Vaccarino alias Svetonio, così lo chiamava il latitante che si firmava a sua volta Alessio, è stato ucciso dal Covid nel 2021, era ricoverato nell'ospedale di Catanzaro, mentre si trovava detenuto per una indagine su trascrizioni di intercettazioni finite nelle mani sbagliate. Ne dovrebbe sapere qualcosa di più il generale Mario Mori, ex carabiniere dei Ros, che all'epoca guidava il Sisde quando fu assoldato Vaccarino: Mori ne ha sempre parlato sostenendo che era un tentativo per snidare il latitante (due anni di scambi di pizzini avvenuti senza mai avvertire l'autorità giudiziaria). Difficile dunque potersi aspettare che il film possa fornire particolari disvelatori. Ma il punto oggi non è la pellicola. E' ancora quella sorta di rispetto che si vuole offrire al capo mafia, sebbene scomparso, camuffato dal desiderio di proteggere il territorio, non dalla cappa mafiosa, ma da chi racconta e scrive del condizionamento mafioso. Quando Matteo Messina Denaro era latitante è capitato sentir dire a Castelvetrano, e non da quisque de populo, che lui, il boss, meritava di fare il sindaco e non era il primo dei problemi, e lo sentivi dire mentre uno ad uno cadevano nella rete della giustizia insospettabili colletti bianchi e politici accusati di proteggere la sua latitanza, oggi accade ascoltare chi chiede l'oblio per Matteo Messina Denaro. Di oblio scrive Salvatore Vaccarino, figlio di Tonino, che dal padre ha ereditato, oltre la passione politica, è stato consigliere comunale, la gestione dell'unica sala cinematografica della cittadina belicina e che ha chiuso le porte alla pellicola, promettendo che il 10 ottobre, giorno ufficiale di uscita nelle sale di \"Iddu\", proietterà, a ingresso gratuito, un documentario su Falcone e Borsellino. A ben vedere, ma pochi lo hanno fatto, il signor Salvatore Vaccarino non ha garantito la sua libera scelta, ma ha colpito la libertà altrui, quella dello spettatore che può decidere di andare a vedere il film e farsi una sua idea. Il film verrà proiettato nel teatro cittadino, il \"Selinus\" e questo dopo che il sindaco, Giovanni Lentini, ha chiesto consenso alla distribuzione. Ancora però non si conosce la data. Ma il dibattito, anzi quasi la caciara, sul film con i superlativi Servillo e Germano, già bravi a prescindere da \"Iddu\", forse è per certi versi eccessiva. In una terra dove di Matteo Messina Denaro bisognerebbe discutere ogni giorno, per cercare di tirar fuori la verità sulla sua latitanza trentennale. Non è stato nascosto a Campobello di Mazara, a un tiro di schioppo dalla sua casa natale di Castelvetrano, grazie a uomini in coppola e lupara, ma grazie a ben altri aiuti. Sotto processo c'è, oltre a familiari, come la sorella Rosalia, amanti in odor di mafia come Laura Bonafede, figlia e moglie di boss, anche un medico, Alfonso Tumbarello, ex consigliere provinciale e massone, guarda caso la persona che mise in contatto Vaccarino con Salvatore Messina Denaro, per lo scambio dei pizzini col latitante. Ma se ne parla poco, pochissimo. Matteo Messina Denaro è morto a causa di un tumore, ma per curarsi quel male nel giro di pochissimi giorni, i magistrati che indagano li hanno contati, appena tre dalla prima diagnosi, riuscì sotto falso nome, a fare quegli accertamenti a carico della sanità pubblica che un \"normale\" malato di tumore riesce a ottenere non nel giro di settimane ma spesso di mesi. E nessuno si chiede come mai. Perché rispondere a questa domanda significa toccare chi ancora oggi deve restare un intoccabile. L'ultima operazione di Polizia e Carabinieri in ordine di tempo ha fatto scoprire uno dei covi del boss dentro un elegante residence di Mazara del Vallo. Bussate a quelle porte e vi sarà risposto che nessuno ha visto niente. Già perché qui ancora oggi non si deve veder nulla, e \"Iddu\", il film, no sfugge alla regola. Questo è un articolo a pagamento, ma oggi te lo regaliamo."
        },
        {
            "Title": "Serie A1 femminile: Milano sbanca Pinerolo, Conegliano affonda Busto Arsizio",
            "Source": "La Stampa",
            "Date": "2024-10-07",
            "Link": "https://www.lastampa.it/sport/volley/2024/10/06/news/serie_a1_donne_milano_sbanca_pinerolo_conegliano_affonda_busto_arsizio-14694858/",
            "Content": "Cristina Chirichella (Prosecco Conegliano) in attacco contro l'Eurotek Uyba Busto Arsizio foto LVF Prima giornata scoppiettante in Serie A1 Tigotà. Grande spettacolo al Pala Bus Company nel primo set tra la Wash4Green Pinerolo e la Numia Vero Volley Milano: fantasmagorico 40-38 per le padrone di casa, con 9 punti di Sylla e 8 a testa per Daalderop e Sorokaite. Dopo il colpo subito, le ragazze di coach Lavarini (assente Egonu) non fanno però più sconti e chiudono la pratica 1-3 con l'olandese MVP con 19 punti. Ottimo esordio per le piemontesi, guidate dai 23 punti di Smarzek e i 18 di Sorokaite. Ma le emozioni di giornata non si sono fermate a Pinerolo. Grandi aspettative, pienamente rispettate, nel derby tra la Reale Mutua Fenera Chieri '76 e l'Igor Gorgonzola Novara. Fuochi d'artificio nel 3-2 con cui si impone la squadra di coach Bregoli, dopo essere sempre stata avanti nel conto dei set. Buon ritorno in Serie A per Gicquel, a segno con 18 punti, mentre riprende dove aveva finito l'americana Skinner, 17 punti e titolo di MVP. Non bastano a coach Bernardi i 44 punti equamente divisi della coppia Tolok-Ishikawa. Ma quello del PalaFenera non è l'unico 3-2 di giornata: grande vittoria de Il Bisonte Firenze, sotto 1-2, ai danni della Megabox Ond. Savio Vallefoglia. Tante belle notizie per l'esordiente coach Bendandi: dai 21 punti di Malual ai 15 con 8 muri di Butigan, fino al premio di MVP per una convincente Nervini, solida in ricezione e precisa in attacco (15 punti). Solo un punto per le biancoverdi, che comunque possono ritenersi soddisfatte per la prestazione delle due bande, l'olimpionica Giovannini con 18 punti e l'americana Lee con 19. Inizio in salita per la Smi Roma Volley, che però sotto 0-1 contro la Cda Volley Talmassons FVG risponde in maniera convincente portandosi a casa i tre punti. Super Zannoni, MVP dal Palazzetto dello Sport dell’Eur, e bella partita di Orvosova, autrice di 27 punti, mentre si ferma a 21 l'ucraina Kraiduba per le friulane. Non sorride neanche l'altra neopromossa dalla Serie A2, la Bartoccini-Mc Restauri Perugia, che cade in casa 0-3 contro Bergamo. Mancata sempre nei finali di set la squadra di coach Giovi, mentre coach Parisi può essere contento delle sue laterali: 12 punti per capitan Mlejnkova, 11 per Piani e 10 per Montalvo. Nell'ultimo scontro di giornata, grande festa al Palaverde per la Prosecco Doc Imoco Conegliano, che fa 3-0 contro l'Eurotek Uyba Busto Arsizio in una domenica di celebrazioni per le medagliate olimpiche, per coach Santarelli e Katja Eckl, miglior allenatore di A1 e miglior Under 21 di Serie A2 della scorsa stagione, e per il poker 2023-24 rafforzato dal successo in Supercoppa della scorsa settimana. Mai in discussione il match: l'MVP Lanier (13 punti) e la solita Haak (15) piegano presto la resistenza delle farfalle, con Obossa migliore a referto (13). Nell'anticipo di sabato, vittoria per la Savino Del Bene Volley che, in un Palazzo Wanny gremito da 2.315 spettatori, si impone 3-0 sulla Honda Olivero Cuneo. Statisticamente la Savino Del Bene domina la sfida a muro (5 personali per Nwakalor) e serve con maggiore efficacia (6-3), oltre ad attaccare e ricevere con percentuali superiori rispetto alla compagine piemontese. Miglior realizzatrice l’opposta azzurra Ekaterina Antropova con 18 punti, seguita da Ruddins e Nwakalor con 9 punti a testa. Per le ragazze della Honda Olivero Cuneo le più prolifiche in termini offensivi sono Bjelica (12) e Polder (10). Prima del fischio d’inizio, spazio alle premiazioni di Lega Pallavolo Serie A Femminile con la consegna del prestigioso Pallone d’Oro relativo al campionato 2023-2024: Brenda Castillo, in qualità di Best Receiver, ed Ekaterina Antropova, Best Server e miglior U21, premiate dal dg Enzo Barbaro e dal patron Paolo Nocentini. Serie A1 Tigotà (1ª giornata): Scandicci-Honda Olivero Cuneo 3-0, Chieri-Igor Novara 3-2, Conegliano-Busto Arsizio 3-0, Firenze-Vallefoglia 3-2, Perugia-Bergamo 0-3, Pinerolo-Milano 1-3, Roma-Talmassons 3-1."
        },
        {
            "Title": "Uragano Milton verso la Florida: in atto evacuazione di massa",
            "Source": "La Stampa",
            "Date": "2024-10-07",
            "Link": "https://www.lastampa.it/esteri/2024/10/07/news/uragano_milton_florida_evacuazione_di_massa-14695827/",
            "Content": "Dopo il devastante passaggio di Helene, la Florida è minacciata da un nuovo uragano che dovrebbe rafforzarsi oggi. Milton, che si trova nel Golfo del Messico, si è intensificato stamattina passando alla categoria 2, su una scalata di 5. Si prevede che oggi si trasformerà in un \"grande uragano\", di categoria 3 o superiore, prima di approdare sulla costa occidentale della Florida a metà settimana. Lo ha annunciato l'agenzia americana di monitoraggio degli uragani(Nhc). La tempesta, secondo il centro uragani degli Stati Uniti, è caratterizzata da venti massimi sostenuti da 161 chilometri orari. Uragano Helene, salva una donna bloccata in auto: interrompe diretta tv e si getta in acqua Milton nelle prime ore della mattina di oggi si trovava a poco più di 313 chilometri a ovest-nordovest di Progreso (in Messico) e a oltre 1.200 da Tampa (in Florida, Stati Uniti). Il Servizio meteorologico nazionale del Messico ha riferito che il centro dell'uragano Milton si trova a circa 300 km a ovest-nordovest del comune di Celestún, nella penisola dello Yucatán. Le previsioni allarmanti causano grande preoccupazione in Florida e nel resto del sud-est americano, gran parte del quale è stato devastato dal recente passaggio di Helene, nel mezzo delle polemiche sugli aiuti federali forniti alle vittime. Le autorità hanno emesso ordini di evacuazione obbligatori per parti della contea di Pasco e dell'isola di Anna Maria vicino a Tampa a partire da oggi, mentre altre località hanno chiesto ai residenti di alcuni tipi di edifici, come le strutture di assistenza a lungo termine, di evacuare. Usa, l’uragano Helene si lascia alle spalle distruzione e morte: oltre cento vittime in sei stati alberto simoni 01 Ottobre 2024 Di fronte alla minaccia rappresentata da Milton, il governatore repubblicano della Florida, Ron DeSantis, ha esteso da ieri lo stato di emergenza dichiarato il giorno prima a diverse località: 51 contee su 67 sono ora colpite. I servizi di emergenza sono ancora al lavoro per aiutare le numerose vittime dell'uragano Helene, il più mortale che abbia colpito gli Stati Uniti dai tempi di Katrina, nel 2005. Una settimana fa ha raggiunto il picco come uragano di categoria 4, causando almeno 226 morti in sei stati nel sud-est del Paese, di cui almeno 14 in Florida, e inondazioni distruttive."
        },
        {
            "Title": "Italgas fa sua 2i Rete Gas per 2 miliardi",
            "Source": "La Stampa",
            "Date": "2024-10-07",
            "Link": "https://www.lastampa.it/economia/2024/10/05/news/italgas_2i_rete_gas_2_miliardi_paolo_gallo-14692475/",
            "Content": "L'amministratore delegato di Italgas, Paolo Gallo Italgas ha acquisito 2i Rete Gas, dopo che F2i Sgr e Finavias hanno accettato l’offerta vincolante presentata nei mesi scorsi dalla società guidata da Paolo Gallo. L'accordo riconosce a 2i Rete Gas un valore di 2,06 miliardi di euro (equity value) alla data del 31 dicembre 2023. Il closing dell’operazione è previsto entro il primo semestre del 2025, a seguito dell’ottenimento delle necessarie approvazioni regolamentari. L’esito positivo fa seguito alle trattative comunicate al mercato lo scorso 13 maggio. IL SIGNIFICATO STRATEGICO Commenta l’amministratore delegato di Italgas, Paolo Gallo: “Con questa operazione il gruppo Italgas segna un traguardo storico nella sua lunga e prestigiosa storia. L’acquisizione di 2i Rete Gas ci permette di diventare il primo operatore europeo nel settore della distribuzione del gas, dopo essere stati riconosciuti come benchmark globale in termini di innovazione e digitalizzazione. Quale primo operatore in Italia e in Grecia, Italgas – grazie a questa operazione – rafforza l’impegno per raggiungere gli obiettivi di decarbonizzazione, con infrastrutture resilienti e un costo dell’energia sostenibile. L’estensione all’intero network delle nostre applicazioni digitali e l‘adozione di tecnologie avanzate come l’intelligenza artificiale, ci consentiranno di monitorare e gestire le nostre infrastrutture in tempo reale, migliorando l’efficienza operativa e aumentandone la sicurezza e l’affidabilità: creeremo così valore per i nostri azionisti e per tutti i nostri stakeholder. Guardiamo con fiducia ai prossimi passi dell’operazione per portare a compimento questo grande progetto, in linea con la nostra visione strategica e con i bisogni del Paese nel quadro degli obiettivi europei”. CHE COS’E’ 2I RETE GAS Si tratta del secondo operatore italiano della distribuzione del gas, presente in gran parte della penisola con 4,9 milioni di clienti serviti. Nel 2023 ha registrato ricavi adjusted per 815,0 milioni di euro, un margine operativo lordo adjusted (Ebotda adjusted) di 546,3 milioni di euro, un risultato operativo adjusted (Ebit adjusted) di 317,7 milioni di euro e un risultato netto adjusted di 181,3 milioni di euro. Nel 2023 gli investimenti sono stati pari a 372,2 milioni di euro. IL FINANZIAMENTO Italgas farà fronte al relativo fabbisogno finanziario mediante ricorso a un finanziamento “bridge”, sottoscritto inizialmente da J.P. Morgan e sindacato ad un pool di banche finanziatrici composto da Banco BPM, BofA Securities, Citi, J.P. Morgan, Morgan Stanley e Société Générale, che sarà rifinanziato anche mediante il ricorso a un aumento di capitale in opzione, pari a 1 miliardo di euro, con l’obiettivo di mantenere l’attuale profilo di rating. Termini e modalità dell’aumento di capitale saranno definiti in seguito."
        },
        {
            "Title": "Liquidazione in ritardo, ecco quanto perde un dipendente pubblico",
            "Source": "La Stampa",
            "Date": "2024-10-07",
            "Link": "https://www.lastampa.it/economia/2024/10/07/news/liquidazione_in_ritardo_ecco_quanto_perde_un_dipendente_pubblico-14696606/",
            "Content": "Il contenzioso col governo, nonostante una sentenza della Corte costituzionale e la vertenza aperta dai sindacati, non si è ancora risolto. L’unico passo compiuto dall’Inps è stato il rinnovo della convenzione con le banche per ottenere un finanziamento agevolato per ottenere (comunque a pagamento) un anticipo peraltro parziale anziché l’erogazione piena del Tfs, il trattamento di fine servizio dei pubblici dipendenti, o del Tfr. Il problema è che più passano i giorni e più si accumulano i ritardi e più aumenta il danno a carico dei dipendenti della Pa che hanno cessato il servizio. I conteggi della Cgil Secondo i conteggi dell’Ufficio previdenza della Cgil i lavoratori che hanno cessato nel 2022 per pensionamento anticipato (42 anni e 10 mesi, uno in meno per le donne), con una retribuzione di 30.000 euro, a fronte di un Tfs nominale di 86.000 euro, subiscono una perdita complessiva di 17.958 euro. Questa perdita è il risultato di una doppia penalizzazione: da un lato, l'inflazione ha ridotto il valore reale delle somme percepite tra la cessazione e la liquidazione del Tfs; dall'altro, pesa il mancato rendimento che questi importi avrebbero potuto generare se fossero stati investiti al momento della cessazione del rapporto di lavoro. Le perdite aumentano proporzionalmente con l'aumento della retribuzione, arrivando a 25.310 euro per chi percepiva uno stipendio di 40.000 euro e a 41.290 euro per chi guadagnava 60.000 euro. Tempi e modi dei versamenti Oggi Tfs e Tfs vengono erogati in 105 giorni in caso di cessazione dal servizio per inabilità o decesso, in 12 mesi nel caso si esca dal lavoro per raggiunti limiti di età oppure per risoluzione unilaterale da parte del datore di lavoro se si raggiungono i requisiti per la pensione anticipata, ed in 24 mesi in tutti gli altri casi (dimissioni volontarie con o senza diritto alla pensione, licenziamento/destituzione, ecc.). Sino a 50 mila euro di importo il pagamento è in un’unica soluzione, tra 50 e 100 mila la seconda rata viene versata 12 mesi dopo la prima, mentre sopra i 100 mila euro il pagamento avviene in 3 rate annuali. Nel settore privato, invece, il Tfr viene liquidato entro un mese dalla cessazione del rapporto. Tutti i calcoli Dopo 43 anni di servizio al 30.11.22 un dipendente della Pa con 30 mila euro di stipendio lordo aveva maturato 86.000 euro di Tfs, 114.667 euro con 40 mila euro di stipendio e 172.000 con 60.000 euro. Per effetto dei pagamenti rateali sopra la quota di 50 mila euro questi tre soggetti rispetto al Tfs nominale riceveranno un Tfs reale pari, rispettivamente 73.340, 97.252 e 144.559 euro. Chi aveva uno stipendio di 30 mila euro deve così mettere in conto una perdita di 1.2.660 euro, che salgono a 17.415 con 40 mila euro e a 27.441 con 60 mila euro di stipendio. I mancati rendimenti A queste perdite vanno poi aggiunte quelle relative al mancato rendimento che si sarebbe potuto ottenere, laddove quelle somme calcolate di Tfs fossero state percepite alla cessazione del rapporto di lavoro - come per i dipendenti privati – e investite con un rendimento del 2.5% annuo. L’analisi della Cgil in questo caso evidenzia un mancato rendimento di 5.298 euro per un Tfs da 86.000 euro con una retribuzione alla cessazione di 30.000 euro, di 7.895 euro per un Tfs di 114.667 euro con una retribuzione alla cessazione di 40.000 euro e di 13.849 euro per un Tfs di 172.000 euro con una retribuzione alla cessazione di 60.000 euro. Il conto totale delle perdite Sommando gli effetti dei due fattori si comprende con precisione come con una retribuzione alla cessazione di 30.000 euro e con una cessazione al 30.11.2022 per pensionamento anticipato, a fronte di un Tfs calcolato di 86.000 euro il pensionato pubblico ha una perdita complessiva di euro 17.958 euro, con una retribuzione da 40.000 e un Tfs di 114.667 euro, la perdita complessiva raggiunge 25.310 euro, mentre, per una retribuzione da 60.000 euro e un Tfs di 172.000 euro, una perdita complessiva di 41.290 euro. La Cgil prepara le cause «Il differimento del pagamento del Tfs e del Tfr ha causato e continua a causare ai dipendenti pubblici pesanti perdite economiche. Il Governo, che continua ad ignorare questa situazione e che in materia di previdenza pensa solo a misure per fare cassa, deve intervenire» commentano Cgil nazionale, Fp, Flc e Spi in una nota congiunta. A loro parere, infatti, «l'ingiusta dilazione nel pagamento delle liquidazioni, che in alcuni casi può arrivare fino a sette anni, rappresenta un vero e proprio furto per chi, dopo una vita di lavoro, è costretto a subire una discriminazione rispetto ai lavoratori del settore privato». A distanza di più di un anno della sentenza della Consulta che ha dichiarato questa prassi contraria al principio costituzionale della giusta retribuzione «il Governo non ha ancora intrapreso alcuna azione concreta per porre fine a questa ingiustizia, nessun passo avanti è stato fatto» sottolineano Cgil, Fp, Flc e Spi che in una nota «di fronte alle promesse ed ai continui slogan del governo» annunciano di voler proseguire la loro battaglia «con tutti gli strumenti a disposizione, incluse le cause legali, per rivendicare i diritti delle lavoratrici e dei lavoratori pubblici»."
        },
        {
            "Title": "Roma, difende il nipote durante una lite: ucciso a coltellate",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/lite_difende_nipote_ucciso-14695456/",
            "Content": "Un venticinquenne è morto in ospedale dopo essere stato accoltellato nella notte tra il 5 e il 6 ottobre in via Tineo, in zona Alessandrino, alla periferia di Roma. A quanto ricostruito dalla polizia, che ha arrestato l'aggressore, tutto è nato da una lite tra due quindicenni: il nipote della vittima e il figlio dell'arrestato. Tra i due adulti, intervenuti in difesa dei ragazzi, ci sarebbe stata poi una colluttazione sfociata nell'accoltellamento. A quanto ricostruito dalla polizia, dopo la lite con un coetaneo il nipote del 25enne è tornato a casa con una ecchimosi sul volto raccontando di essere stato picchiato. A quel punto assieme alla madre e allo zio sono tornati sul posto dove hanno trovato il ragazzino con cui è nata una seconda colluttazione. Poi l'altro ragazzo è rincasato dicendo a sua volta di essere stato aggredito. Insieme al padre è andato sotto casa del coetaneo e hanno iniziato a inveire. A quel punto lo zio dell'altro adolescente è sceso in strada e durante una colluttazione col padre del 15enne è stato accoltellato. Soccorso in gravi condizioni, il 25enne è morto in ospedale."
        },
        {
            "Title": "Russia, attacco hacker alla tv statale: cosa sta succedendo",
            "Source": "La Stampa",
            "Date": "2024-10-07",
            "Link": "https://www.lastampa.it/esteri/2024/10/07/news/russia_attacco_hacker_tv-14695836/",
            "Content": "SAN PIETROBURGO. Un attacco hacker «senza precedenti» ha colpito la trasmissione online e i servizi interni di VGTRK, uno dei principali conglomerati mediatici statali della Russia. La notizia è stata inizialmente riportata questa mattina dal quotidiano governativo «Gazeta.Ru». L'attacco è stato rivendicato dal gruppo hacker anonimo filo-ucraino Sudo rm-RF, lo riporta Rbc Ukraina. Nel giorno del compleanno di Vladimir Putin, gli hacker hanno sospeso le trasmissioni online dei canali televisivi Rossiya 1 e Rossiya 24, interrompendo alcune trasmissioni online del mattino. «Non funzionano la trasmissione online e i servizi interni, non c'è nemmeno internet e la telefonia», ha riferito una fonte del quotidiano, aggiungendo che l’attacco avrebbe «cancellato tutto dai server, comprese le copie di backup» e che risolvere il problema «richiederà molto tempo». Il gruppo VGTRK gestisce i principali canali federali come Russia 1, Russia 24 e Russia Cultura, oltre a più di 80 emittenti regionali che trasmettono in tutte le regioni della Russia. VGTRK ha confermato l’attacco sui suoi servizi online, affermando attraverso il suo ufficio stampa che «non è stato inflitto un danno significativo» al funzionamento dell’emittente e che «tutto sta funzionando normalmente». «Gli specialisti del holding stanno lavorando per eliminare le conseguenze di questa dannosa intrusione», ha dichiarato un portavoce di VGTRK. il reportage Kiev, ospedali in prima linea: “Qui c’è gente che non riesce a dormire da mesi” dal nostro inviato Jacopo Iacoboni 06 Ottobre 2024 Anche il portavoce del Cremlino, Dmitry Peskov, ha confermato l’attacco alla holding: «Gli specialisti stanno lavorando per chiarire tutte le circostanze e rintracciare chi ha organizzato questo attacco alla nostra infrastruttura critica», ha detto Peskov. Intanto, l'intero complesso informativo di Russia 1 sarebbe fermo dalle 5 del mattino, ha riferito il giornalista Aleksandr Plyushchev, citando una fonte sul suo canale Telegram e aggiungendo che «sono andati in tilt il controller centrale e tutti i server». La Pontida di Salvini, quel club di sconfitti che guarda a Mosca Flavia Perina 06 Ottobre 2024 Il sito di notizie di San Pietroburgo Fontanka.ru ha riportato che alcuni utenti non riescono a caricare le trasmissioni di Rossia 1 e Rossia 24, mentre la trasmissione televisiva digitale continuava a funzionare senza interruzioni. Inoltre, si sarebbero verificati problemi tecnici anche sui siti delle emittenti regionali appartenenti a VGTRK, riferisce il sito di notizie indipendente Govorit NeMoskva. Argomenti guerra russia ucraina Giovanni Pigni Questo è un articolo a pagamento, ma oggi te lo regaliamo."
        },
        {
            "Title": "Nobel per la Medicina 2024 a Victor Ambros e Gary Ruvkun per la scoperta del microRNA",
            "Source": "La Stampa",
            "Date": "2024-10-07",
            "Link": "https://www.lastampa.it/salute/2024/10/07/news/nobel_medicina_2024_victor_ambros_gary_ruvkun_micro_rna-423540138/",
            "Content": "I Nobel della Medicina 2024 si chiamano Victor Ambros e Gary Ruvkun e sono gli esploratori di una parte del nostro Genoma che si chiama microRNA: si tratta di piccole molecole di RNA non codificante che regolano l'espressione dei geni. Le loro ricerche hanno aperto nuove prospettive e sono destinate a importanti implicazioni: da come si sviluppano i nostri tessuti a molte malattie, tra cui il cancro e le patologie neurodegenerative. La svolta arriva quando Victor Ambros, lavorando su un vermetto, il nematode Caenorhabditis elegans, scoprì nel 1993 il primo microRNA. Lo chiamò lin-4. Era una piccola molecola di RNA che non codificava per una proteina, ma che regolava l'espressione di un altro gene, chiamato lin-14, legandosi alla sua sequenza di RNA messaggero (l’mRNA) e inibendone la traduzione. Fu una scoperta straordinaria, perché suggerì che piccole molecole di RNA potessero svolgere un ruolo di regolazione post-trascrizionale, vale a dire intervenire dopo che l'informazione genetica era stata trascritta dall’RNA. Lin-4 fu il primo esempio di quella che sarebbe stata riconosciuta come una vasta famiglia di molecole, i microRNA, che regolano l'espressione genica attraverso l'interferenza con l'mRNA bersaglio, modulandone così la traduzione in proteine. Pochi anni dopo, Gary Ruvkun, anch'egli lavorando sullo stesso vermetto, identificò un altro microRNA, stavolta chiamato let-7. Questo gene era un altro regolatore dello sviluppo e ciò che rese la sua scoperta ancora più significativa fu la sua longevità: si è, infatti, conservato in numerose specie, inclusi i mammiferi e l'uomo. Questo suggeriva che i microRNA rappresentassero un meccanismo di regolazione genica antico e universalmente conservato. I microRNA hanno, quindi, un ruolo fondamentale: quando uno di loro si lega all'mRNA di un gene, può bloccarne la traduzione in proteina oppure indurre la degradazione dell'mRNA stesso, impedendo così la produzione della proteina associata. Questa regolazione è cruciale per una serie di processi biologici, come il differenziamento cellulare, lo sviluppo embrionale e la risposta allo stress. Le scoperte di Ambros e Ruvkun hanno trasformato la comprensione della biologia molecolare. I microRNA, infatti, sono oggi riconosciuti come regolatori chiave di molte funzioni cellulari e la loro disfunzione è stata collegata a numerose malattie, dal cancro alle malattie neurodegenerative e a quelle cardiovascolari. Questi studi proseguono e stanno aprendo la strada a nuove terapie mirate e diagnosi più precise. Argomenti genetica La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche Il microRNA cambia tutto: ogni bersaglio nelle nostre cellule può essere colpito Ammalarsi di tumore o infettarsi a causa del Covid: una “firma” sulle cellule decide la lotteria della vita Scoperto il gene che fa vivere più a lungo Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Che cosa sono i microRna, gli interruttori dei geni utili per le nuove terapie contro il cancro",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/victor_ambros_gary_ruvkun_nobel_medicina_perche-14696030/",
            "Content": "Gli americani Ambros e Ruvkin premiati per avere scoperto nelle molecole chiamate microRna (ansa) Entrano nell’Olimpo dei Nobel, Victor Ambros e Gary Ruvkun per la scoperta degli “interruttori dei geni”, piccole molecole di RNA che danno identità alle cellule del nostro corpo. Più tecnicamente: i due scienziati hanno scoperto per la prima volta i microRNA e il loro ruolo nella regolazione genica post-trascrizionale. Grazie al lavoro degli scienziati oggi sappiamo perché ogni cellula del nostro corpo, pur condividendo lo stesso Dna, è diversa dalle altre. «La loro scoperta rivoluzionaria - spiega l’Assemblea dei Nobel del Karolinska Institutet, in Svezia, che assegna i prestigiosi riconoscimenti - ha rivelato un principio completamente nuovo di regolazione genetica che si è rivelato essenziale per gli organismi multicellulari, compresi gli esseri umani». Al via la settimana dei premi Nobel 2024: ecco le categorie e quando vengono assegnati 07 Ottobre 2024 I micro-RNA Le informazioni genetiche fluiscono dal DNA all’RNA messaggero (mRNA), tramite un processo chiamato trascrizione, e poi al macchinario cellulare per la produzione di proteine. Lì, gli mRNA vengono tradotti in modo che le proteine siano prodotte secondo le istruzioni genetiche memorizzate nel DNA. Dalla metà del XX secolo, diverse delle più fondamentali scoperte scientifiche hanno spiegato come funzionano questi processi. I nostri organi e tessuti sono costituiti da molti tipi di cellule diverse, tutte con le stesse informazioni genetiche immagazzinate nel loro DNA. Tuttavia, queste diverse cellule esprimono set unici di proteine. Com'è possibile? La risposta sta nella regolazione precisa dell’attività genica in modo che solo il set corretto di geni sia attivo in ogni tipo di cellula specifico. E questo avviene grazie ai micro-RNA scoperti dai due nuovi Nobel. Il vestito che copre i geni «I due nuove Nobel hanno capito e dimostrato per la prima volta che i geni sono regolati da ‘interruttori’, ovvero i microRNA e che, senza di essi le cellule sarebbero tutte uguali: quelle del polmone sarebbero le stesse di quelle dei reni, del cuore e così via», spiega Giuseppe Novelli, genetista presso il Policlinico di Roma Tor Vergata. I microRNA regolano dunque l’epigenetica. «Sono il vestito che coprono i geni: il DNA sta fermo, è sempre lo stesso, i microRNA danno l’informazione e fanno funzionare il DNA«, sottolinea il genetista. Le implicazioni di questa scoperta sono tantissime. “Il lavoro degli scienziati microRNA ha portato alla scoperta di importanti biomarcatori alterati in malattie complesse, come il cancro, il diabete, l’aterosclerosi, l’ictus, l’artrite reumatoide e molte altre», aggiunge Novelli. Nuove terapie anti-cancro Soddisfatto della scelta dei due nuovi Nobel per l Medicina è anche Paolo Ascierto, presidente della Fondazione Melanoma e direttore dell'Unità di Oncologia Melanoma, Immunoterapia Oncologica e Terapie Innovative dell'Istituto Pascale di Napoli. «È un premio meritatissimo», dice. «Grazie alla loro scoperta dei microRNA come regolatori dell’attività dei geni oggi abbiamo a disposizione biomarcatori del cancro, utili nello studio delle resistenze ai trattamenti o come bersaglio per nuove terapie. Queste minuscole molecole – continua - possono anche essere utilizzate come trattamenti e su questo ci sono numerosissime sperimentazioni in corso, anche al Pascale». I vincitori Victor Ambros, nato nel 1953 ad Hanover, New Hampshire, è un biologo dello sviluppo americano. È professore presso la University of Massachusetts Medical School di Worcester. Suo padre era un rifugiato di guerra polacco e il futuro Nobel è cresciuto in una piccola fattoria di latticini a Hartland, nel Vermont, in una famiglia di otto figli, e ha frequentato la Woodstock Union High School. Gary Ruvkun, nato nel marzo 1952 a Berkeley, in California, è un biologo molecolare americano presso il Massachusetts General Hospital e professore di genetica presso la Harvard Medical School di Boston. Entrambi, oltre al prestigio, condivideranno un premio in denaro pari a 11 milioni di corone svedesi, che al cambio moderno sono oltre 976mila euro. Questo è un articolo a pagamento, ma oggi te lo regaliamo."
        },
        {
            "Title": "Vaccino Hpv anticancro: perché il governo ha bocciato l’azione positiva della Puglia",
            "Source": "La Stampa",
            "Date": "2024-10-07",
            "Link": "https://www.lastampa.it/salute/2024/10/07/news/vaccino_anticancro_il_governo_boccia_un_azione_positiva_della_puglia-423535179/",
            "Content": "Hpv. Ovvero: Human Papilloma Virus. È un virus (con molti ceppi diversi) legato a una serie di tumori dei peggiori: cervice uterina (3500 nuovi casi l’anno in Italia), vulva, pene, testa e collo, ano... Un disastro, insomma. Se non fosse che c’è una buona notizia: un vaccino che impedisce la trasmissione del virus e previene tutti questi tumori. Poche adesioni al vaccino: cosa fa la Puglia È un vaccino sicuro, efficace e offerto gratuitamente. Cosa vorremmo di più? Eppure, sono pochi gli italiani che ne approfittano, in buona parte perché non sanno che c’è e/o non hanno capito bene di cosa si tratta. Perciò, iniziativa più che meritoria è quella della Regione Puglia che, con una legge regionale, prevede che l’iscrizione a scuola e all’università, tra gli 11 e i 25 anni, sia subordinata a un attestato che dica o che l’aspirante studente si è vaccinato o che ha rifiutato di vaccinarsi. L’intento è ovvio: non certo quello di obbligare a una vaccinazione (cosa che pur avrebbe senso visto che salva vite e fa risparmiare molti soldi al Ssn), ma di poter spiegare come stanno le cose e registrare la informata volontà del cittadin*. Bello, no? Non solo cervice. Il vaccino HPV protegge anche contro altri tumori di Letizia Gabaglio 23 Maggio 2024 Il governo cerca di impedire l’iniziativa Eppure, col favore del solleone e gli influssi dell’anticiclone Caronte, il 28 luglio, il Governo ha impugnato la legge davanti alla Corte Costituzionale. Perché? Strizzare l’occhio ai no-vax? Mettere i bastoni tra le ruote alla Regione che tenta di salvare vite e risparmiare soldi, ma è governata dal centro-sinistra? Bah. Di certo, la mossa del Governo non ha senso. Il vaccino Hpv è nei piani vaccinali, quindi è approvato: perché il ministero ne rende difficile la diffusione? La scuola è il posto giusto per educare i giovani e spiegare loro le cause di certi tumori devastanti, l’esistenza di un virus che li può provocare, e come funziona un vaccino contro quel virus: perché il Governo non vuole fare educazione alla salute nelle istituzioni scolastiche? Il vaccino Hpv può incidere sulla possibilità di rimanere incinta? 14 Giugno 2024 La doppia veste di Calderoli E poi c’è la beffa: a impugnare la legge pugliese è stato, sì, il Consiglio dei ministri, ma su proposta del ministro per gli Affari regionali e le autonomie, Roberto Calderoli, che, con l’autonomia differenziata, vuole dare alle Regioni la libertà di fare assolutamente quello che vogliono in materia di salute. Argomenti tumori vaccini sanità La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche Festival di Salute 2024: Prendiamoci la vita Tumori, il 40% delle immigrate non fa la mammografia e la diagnosi arriva troppo tardi Chi ha paura della chiarezza sulle farmacie? Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Modica, madre e figlia morte a un'ora di distanza: cosa è successo",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/modica_madre_figlia_morte_un_ora-14695431/",
            "Content": "Doppio lutto a Modica per la morte di madre e figlia a un’ora di distanza. Una tragedia che ha lasciato tutta la comunità senza parole. Alessandra Civello, 48 anni, e la madre Anna Guglietta, 69 anni, sono decedute lo stesso giorno. Il dolore per la perdita della figlia, malata da tempo, ha causato un malore devastante alla madre, che nonostante l’intervento dei sanitari è morta, proprio un’ora dopo il decesso in casa della figlia. Il lutto ha colpito l’intera comunità, che lega la tragedia proprio alla fatica, fisica ed emotiva, che la madre ha affrontato durante la malattia della 48enne, madre di due figli."
        },
        {
            "Title": "Victor Ambros e Gary Ruvkun hanno vinto il Nobel per la medicina",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/nobel_medicina_victor_ambros_gary_ruvkun-14695644/",
            "Content": "(afp) Il Nobel per la Medicina 2024 è stato assegnato ai due ricercatori americani Victor Ambrose e Gary Ruvkun «per la scoperta dei microRna e del suo ruolo nella regolazione genica post-trascrizionale». È il meccanismo che ha aperto la via a molte terapie. Gli mRna sono piccole molecole che - come è stato spiegato all'annuncio degli scienziati vincitori di quest'anno - hanno aperto un nuovo campo nella regolazione dei geni. Al via la settimana dei premi Nobel 2024: ecco le categorie e quando vengono assegnati 07 Ottobre 2024 Dopo il premio dello scorso anno a Katalin Karikò e Drew Weissman per le scoperte che hanno portato al vaccino anti-Covid tramite Rna messaggero, quest'anno si fregiano del titolo Victor Ambros e Gary Ruvkin, \"padri\" dei micro Rna, una grande famiglia di geni regolatori, formata da piccole molecole di Rna, a singolo filamento, di circa 22 nucleotidi, non codificanti per proteine, abbondantemente espressi nelle piante e negli animali. Essenziali per il normale sviluppo di tutti i tessuti, in quanto controllano i più importanti processi biologici quali crescita cellulare, differenziamento, metabolismo ed apoptosi, e cruciali per l'insorgenza di numerose patologie, ma anche per possibili terapie. Victor Ambros, nato nel 1953 ad Hanover, New Hampshire, è un biologo dello sviluppo americano. È professore presso la University of Massachusetts Medical School di Worcester. Suo padre era un rifugiato di guerra polacco e il futuro Nobel è cresciuto in una piccola fattoria di latticini a Hartland, nel Vermont, in una famiglia di otto figli, e ha frequentato la Woodstock Union High School. il protagonista Nobel per la Pace 2024, Matteo Mecacci tra i favoriti: il dirigente Osce può riportare il premio in Italia 07 Ottobre 2024 Laureato in Biologia al Mit nel 1975 ha completato il suo dottorato di ricerca nel 1979, sotto la supervisione del premio Nobel David Baltimore. Ambros è entrato alla University of Massachusetts Medical School nel 2008 e attualmente detiene il titolo di Silverman Professor of Natural Sciences nel programma di Medicina molecolare. Nel 1993 la grande scoperta, insieme ai colleghi Rosalind Lee e Rhonda Feinbaum: minuscole molecole di RNA regolatorie. Ricerche precedenti avevano rivelato che un gene noto come lin-4 era importante per il normale sviluppo larvale di un nematode spesso studiato come organismo modello. Tuttavia, il meccanismo di controllo di LIN-14 rimaneva sconosciuto. Ambros e colleghi hanno scoperto che lin-4, inaspettatamente, non codificava una proteina regolatrice. Invece, dava origine ad alcune piccole molecole di RNA, lunghe 22 e 61 nucleotidi. Nel 2000, un'altra molecola regolatrice di piccoli RNA , let-7 è stata individuata dal laboratorio Ruvkun e si è scoperto che è conservata in molte specie, compresi i vertebrati. Queste scoperte hanno confermato che Ambros aveva di fatto scoperto una classe di micro RNA. Chi sono gli italiani che hanno vinto il Premio Nobel dal 1901 a oggi 07 Ottobre 2024 Proprio Gary Ruvkun è stato premiato insieme ad Ambros: nato nel marzo 1952 a Berkeley, in California, è un biologo molecolare americano presso il Massachusetts General Hospital e professore di genetica presso la Harvard Medical School di Boston. Ruvkun ha scoperto il meccanismo mediante il quale lin-4 , il primo microRNA scoperto da Ambros, regola la traduzione di RNA messaggeri bersaglio, e ha scoperto il secondo miRNA, let-7, conservato nella filogenesi animale, compresi gli esseri umani. Queste scoperte hanno rivelato un nuovo mondo di regolazione dell'RNA a una scala di dimensioni ridotte senza precedenti e il meccanismo di tale regolazione. Ruvkun ha anche scoperto molte caratteristiche della segnalazione simile all'insulina nella regolazione dell'invecchiamento e del metabolismo. E' stato eletto membro dell'American Philosophical Society nel 2019."
        },
        {
            "Title": "Meloni: “Antisemitismo dilagante, ma Israele rispetti il diritto umanitario”",
            "Source": "La Stampa",
            "Date": "2024-10-07",
            "Link": "https://www.lastampa.it/politica/2024/10/07/news/giorgia_meloni_attacchi_hamas_7_ottobre-14695577/",
            "Content": "La presidente del Consiglio, Giorgia Meloni e il Rabbino Capo di Roma Riccardo Di Segni (ansa) Allerta alta nell'area del Ghetto di Roma e nei pressi di tutti gli obiettivi sensibili della comunità ebraica nel giorno delle commemorazioni per il primo anniversario dell'attacco di Hamas in Israele. Sotto la lente, ovviamente, tutto lo spazio nei pressi della Sinagoga. Oltre 200 agenti delle forze dell'ordine si trovano nella zona. Corteo Pro Pal, scontri manifestanti polizia A partecipare nella mattinata di oggi alla cerimonia commemorativa anche il presidente del Consiglio Giorgia Meloni. Nella Capitale le misure di sicurezza attorno agli obiettivi sensibili della comunità ebraica erano state già ulteriormente sensibilizzate nei giorni scorsi alla luce della situazione in Medio Oriente, dei recenti episodi di stampo antisemita e dei cortei pro-Palestina dei giorni scorsi. Militari presidiano la Sinagoga di Roma (ansa) C’è tensione anche a causa del processo per direttissima a uno dei quattro fermati (gli altri sono stati rilasciati) agli scontri a Piazzale Ostiense per il corteo di sabato degli attivisti pro-palestinesi. Davanti al tribunale, a Piazzale Clodio, sono annunciati sit-in dei collettivi della Sapienza. La guerriglia dei pro-Pal flavia amabile, irene famà 05 Ottobre 2024 Oltre alle più alte cariche della Comunità ebraica, il rabbino capo Riccardo Di Segni e la presidente dell'Unione delle comunità ebraiche italiane Noemi Di Segni, alla commemorazione di oggi, presenti esponenti politici e rappresentanti del governo. Ci sono i ministri Giuli, Piantedosi e Valditara. «Ricordare e condannare con forza ciò che è successo un anno fa non è un mero rituale, ma il presupposto di ogni azione politica che dobbiamo condurre per riportare la pace in Medio Oriente, perché la reticenza che sempre più spesso si incontra nel farlo tradisce un antisemitismo latente e dilagante che deve preoccupare tutti. E le manifestazioni pubbliche di questi ultimi giorni lo hanno, purtroppo, confermato». Così la premier ha dato il via al suo intervento in occasione della commemorazione. Corteo pro-Palestina a Roma, ispezioni a tappeto: la sala controllo video al Viminale E ha proseguito: «Il 7 ottobre 2023 il popolo israeliano ha vissuto una delle pagine più drammatiche della sua storia». «Non dimentichiamo la disumana aggressione perpetrata un anno fa da Hamas - aggiunge -. Abbiamo sempre negli occhi il massacro di migliaia di civili inermi, donne e bambini compresi, e il vilipendio dei loro corpi, mostrati al mondo senza alcuna pietà. Il nostro pensiero è rivolto costantemente agli ostaggi, strappati alle loro famiglie e ai loro cari, e che ancora oggi attendono di tornare a casa». La premier ha anche detto che «è dovere di tutti riportare il dialogo». «In questa giornata – ha proseguito Meloni -, ribadiamo il legittimo diritto di Israele a difendersi e a vivere in sicurezza nei propri confini, ma anche la necessità che questo sia esercitato nel rispetto del diritto internazionale umanitario». (ansa) E ha aggiunto: «Non possiamo, infatti, restare insensibili davanti all'enorme tributo di vittime civili innocenti a Gaza, vittime due volte, prima del cinismo di Hamas, che le utilizza come scudi umani, e poi delle operazioni militari israeliane». «Le conseguenze dell'attacco di Hamas hanno scatenato un'escalation su base regionale che potrebbe avere esiti imprevedibili. È dovere di tutti riportare il dialogo, lavorando per arrivare ad una de-escalation». «L'Italia, anche in qualità di Presidente di turno del G7 - prosegue la premier -, continuerà ad impegnarsi per un cessate il fuoco immediato a Gaza, per il rilascio degli ostaggi israeliani e per la stabilizzazione del confine israelo-libanese, attraverso la piena applicazione delle risoluzioni delle Nazioni Unite». «Confermiamo il nostro sostegno a tutti gli sforzi di mediazione portati avanti, e il nostro impegno per lavorare ad una soluzione politica duratura, basata sulla prospettiva dei due Stati», dice Meloni. «Ricordare e condannare con forza ciò che è successo un anno fa non è un mero rituale, ma il presupposto di ogni azione politica che dobbiamo condurre per riportare la pace in Medio Oriente, perché la reticenza che sempre più spesso si incontra nel farlo tradisce un antisemitismo latente e dilagante che deve preoccupare tutti. E le manifestazioni pubbliche di questi ultimi giorni lo hanno, purtroppo, confermato», ha concluso la premier."
        },
        {
            "Title": "Pogba, ridotta a 18 mesi la squalifica per doping",
            "Source": "La Stampa",
            "Date": "2024-10-07",
            "Link": "https://www.lastampa.it/sport/2024/10/07/news/pogba_doping_squalifica_ridotta-14696010/",
            "Content": "Paul Pogba domenica allo Stadium per Juventus-Cagliari (afp) Il Tas ha ridotto la squalifica di Paul Pogba da 4 anni a 18 mesi. La notizia, anticipata dalla stampa britannica lo scorso venerdì, è stata ufficializzata dal tribunale svizzero in una nota. Il centrocampista della Juventus era stato squalificato per esser risultato positivo ai metaboliti del testosterone in seguito a un controllo antidoping dopo il match con l'Udinese del 20 agosto 2023. Il collegio del Tas «ha parzialmente accolto il ricorso presentato da Pogba», riducendo «la sanzione inflitta a 18 mesi, a partire dall'11 settembre del 2023, e annullando la multa», si legge nel comunicato. Il tribunale arbitrale dello sport, di fronte alla richiesta da parte dei legali del francese di una sanzione di soli 12 mesi, «ha stabilito tuttavia che Pogba non è esente da colpe e, in quanto giocatore professionista, avrebbe dovuto prestare maggiore attenzione date le circostanze». La decisione del Tas «è definitiva e vincolante, ad eccezione del diritto delle parti di presentare ricorso al tribunale federale svizzero entro 30 giorni». Ora c'è un futuro tutto da scrivere per il Polpo, che potrebbe tornare ad allenarsi a gennaio per rientrare in campo a marzo e che ieri era allo stadio ad assistere alla partita tra Juve e Cagliari. Proprio prima dell’incontro, il direttore tecnico bianconero Cristiano Giuntoli aveva detto di essere in attesa della decisione definitiva del Tas, sottolineando però che Pogba «è un grande giocatore ma è fermo da tanto tempo». Non esattamente parole di chi ha chiaramente in testa l’idea di reintegrarlo in rosa, anche a fronte dell’altissimo ingaggio. Facile che si vada infatti verso la rescissione contrattuale."
        },
        {
            "Title": "Ottobre “rosa”: le iniziative a sostegno della lotta contro il tumore al seno",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/ottobre_rosa_tumore_seno_prevenzione_iniziative-14695397/",
            "Content": "Ottobre è il mese “rosa”, in prima fila per dichiarare guerra al tumore al seno (ma anche al collo dell'utero e al colon retto): l’obiettivo è sensibilizzare le donne sull'importanza della ricerca e della prevenzione, per rendere questa malattia sempre più curabile. Sono numerose le iniziative che si schierano a fianco della campagna del «Nastro Rosa» (il tradizionale pink ribbon), creata nel 1992 negli Stati Uniti da Evelyn Lauder, che nel 1989 scoprì di avere un carcinoma mammario. I numeri – purtroppo – parlano chiaro: nel 2023 in Italia sono stati diagnosticati 55.900 nuovi carcinomi mammari, essendo questo tipo di tumore il più comune tra le donne (30%); e addirittura 1 donna su 8ha la possibilità di sviluppare il tumore al seno nell’arco della vita. Da qui, l’importanza di una diagnosi precoce e la necessità di adottare corretti stili di vita per la tutela della salute. Alcune sedi locali della LILT-Lega Italiana per la Lotta contro i Tumori e BWH Hotels Italia & Malta hanno realizzato il progetto «Armonia in rosa» che, partito da Bologna, fa tappa questa sera, 7 ottobre, a Pordenone (BW Plus Park Hotel), per poi toccare nei prossimi giorni Roma (il 14 al BW Plus Hotel Universo) e Milano con due date: il 21 (BW Hotel Madison) e 28 ottobre (Worldhotel Cristoforo Colombo). Le serate vedranno il coinvolgimento delle sedi locali della LILT che, con il supporto di esperti e ricercatori, cureranno dei talk durante cui si tratterà dell’importanza della prevenzione, mentre la style coach Chiara Sicignano terrà dei workshop di stile e armocromia per portare alla luce l’unicità di ogni donna. In prima fila con progetti mirati, c’è anche Primark con la sua nuova campagna di sensibilizzazione dal titolo Siamo con te. Il retailer donerà oltre 1 milione di euro a organizzazioni non-profit che sostengono la ricerca e i servizi per le donne colpite dal tumore al seno: di questi, 75.000 saranno destinati a Fondazione AIRC in Italia. La collezione, disponibile in tutti i negozi Primark nel mondo, comprende 37 prodotti e si suddivide in due diverse gamme: quella post-operatoria con prodotti sviluppati ad hoc per le donne colpite dal tumore al seno, e quella solidale in edizione limitata e rivolta a chiunque desideri sostenere la causa. La collezione di Primark si schiera a fianco della Fondazione AIRC Fashion solidale Momonì rinnova il suo impegno al fianco di Fondazione AIRC per la ricerca sul cancro in occasione della campagna Nastro Rosa nel mese di ottobre. Momonì ha realizzato degli scrunchies in tessuti preziosi, elastici per capelli sempre più di tendenza, perfetti anche come accessorio e ideali per completare ogni look. Declinati nelle più svariate fantasie della collezione Fall Winter 2024 e realizzati seguendo la filosofia dell’utilizzo dei tessuti di recupero, saranno disponibili per tutto il mese di ottobre nelle boutique monomarca di tutta Italia e sull’e-commerce del brand al prezzo di 20 euro, importo che sarà interamente devoluto ad AIRC. Momonì ha realizzato degli scrunchies: l'intero importo (20 euro) sarà devoluto ad AIRC Anche Coccinelle supporta la Fondazione AIRC per la ricerca sul cancro, lo fa (fino al 19 ottobre) sostenendo un progetto per la cura del tumore al seno attraverso la donazione del 100% del ricavato proveniente dalla vendita della Coccinelle Beat Soft Mini, la borsina forma di cuore nei colori Rosewood, Brandy, Grenadine Red, Rosette e Noir: simbolo di solidarietà, sarà accompagnata da un nastrino in pelle che riporta il motto coccinelle For Women. Le Coccinelle Beat Soft Mini a forma di cuore sostengono Fondazione Airc Il ricavato dell’iniziativa finanzierà una borsa di studio biennale, grazie alla quale un giovane ricercatore potrà lavorare in un laboratorio d’eccellenza in Italia. Una carica di ottimismo Maisons du Monde, invece, lancia una tazza solidale, il cui ricavato sarà devoluto all’associazione Europa Donna Italia per sostenere le donne affette da cancro al seno. Disegnata dalla grafica Suzanne Jaffre, è una mug “in rosa” carica di ottimismo. Sono tre anni, dal 2022, che Maisons du Monde si impegna a fornire il proprio supporto a coloro che ne hanno più bisogno attraverso il sostegno ad associazioni sul campo, come appunto Europa Donna Italia, associazione che si fa portavoce dei diritti delle pazienti, combatte per il miglioramento dei servizi sanitari e incoraggia la diagnosi precoce e la ricerca sul tumore al seno."
        },
        {
            "Title": "Toro, infortunio Zapata: lesione del legamento crociato",
            "Source": "La Stampa",
            "Date": "2024-10-07",
            "Link": "https://www.lastampa.it/sport/calcio/2024/10/07/news/zapata_infortunio_lesione_legamento_crociato-14696120/",
            "Content": "(lapresse) Il responso peggiore. Dopo una mattinata di esami alla Clinica Fornaca è arrivata la verità sulle condizioni di Duvan Zapata, uscito sabato sera in anticipo dalla sfida contro l’Inter per un infortunio al ginocchio sinistro. E la verità è una mazzata per l’attaccante e per il Torino: «Gli accertamenti strumentali cui è stato sottoposto Duvan Zapata hanno evidenziato una lesione del legamento crociato anteriore, del menisco mediale e del menisco laterale», il report medico. Quindi, per l’attaccante si profila un lunghissimo stop, come si temeva, di circa 7/8 mesi: è il tempo di recupero previsto per guai del genere, a meno che non sopraggiungano poi delle complicazioni, come è capitato per esempio ad un altro granata fermo da quasi un anno: Schuurs, che ad ottobre del 2023 si era fatto male proprio nella sfida contro l’Inter. Paolo Vanoli quindi perderà il bomber tutta la stagione, un’assenza molto grave per quello che rappresentava Zapata dentro e fuori dal campo. «Tutto il Torino abbraccia affettuosamente Duvan con l’augurio di rivederlo al più presto protagonista in campo con la maglia granata», il messaggio del club. Adesso però il direttore sportivo Vagnati sarà costretto a correre ai ripari e cercare nel mercato degli svincolati, in attesa della riapertura delle trattative a gennaio. E, tra le piste sondate in queste ultime ore, si è aperta quella che porta a Mario Balotelli, l’ex campione di Inter e Milan rimasto a 34 anni senza squadra. Gli accertamenti strumentali cui è stato sottoposto Duvan Zapata hanno evidenziato una lesione del legamento crociato anteriore, del menisco mediale e del menisco laterale.Il Torino Football Club abbraccia con affetto Duvan con l’augurio di rivederlo al più presto in campo. pic.twitter."
        },
        {
            "Title": "MicroRNA, tutto sulla ricerca di Victor Ambros e Gary Ruvkun vincitori del Nobel per la Medicina 2024",
            "Source": "La Stampa",
            "Date": "2024-10-07",
            "Link": "https://www.lastampa.it/salute/2024/10/07/news/microrna_nobel_medicina_2024_victor_ambros_gary_ruvkun-423540276/",
            "Content": "Il premio Nobel per la Medicina è stato assegnato quest'anno a Victor Ambros e Gary Ruvkun per la coperta dei microRNA e del loro ruolo nella regolazione genica post-trascrizionale. Il premio Nobel di quest'anno si concentra sulla scoperta di un meccanismo di regolazione vitale utilizzato nelle cellule per controllare l'attività genica. Nobel per la Medicina 2024 a Victor Ambros e Gary Ruvkun per la scoperta del microRNA di Gabriele Beccaria 07 Ottobre 2024 Cosa sono i microRna I microRna sono piccoli RNA non codificanti che regolano l’espressione genica in maniera sequenza-specifica. Sono lunghi da 21 a 25 nucleotidi e sono a singolo filamento. Possiamo definirli come interruttori dei geni, piccolemolecole di Rna trascritti dai geni che servono a regolare la loro attività. Senza i microRna le cellule sarebbero tutte uguali. Avremmo, ad esempio, cellule del cuore uguali a quelle dei reni. La regolazione dell’espressione da parte dei microRNA (miRNA) avviene generalmente dopo la trascrizione genica ma sembra che alcuni di loro siano anche in grado di influire sulla trascrizione. Ma cerchiamo di capire come funziona questo meccanismo complesso. Le informazioni genetiche fluiscono dal DNA all'RNA messaggero (mRNA), tramite un processo chiamato trascrizione, e poi al macchinario cellulare per la produzione di proteine. Lì, gli mRNA vengono tradotti in modo che le proteine siano prodotte secondo le istruzioni genetiche memorizzate nel DNA. Dalla metà del XX secolo, diverse delle più fondamentali scoperte scientifiche hanno spiegato come funzionano questi processi. I nostri organi e tessuti sono costituiti da molti tipi di cellule diverse, tutte con le stesse informazioni genetiche immagazzinate nel loro DNA. Tuttavia, queste diverse cellule esprimono set unici di proteine. Questo a causa delle regolazione precisa dell'attività genica in modo che solo il set corretto di geni sia attivo in ogni tipo di cellula specifico. Negli anni '60, è stato dimostrato che proteine specializzate, note come fattori di trascrizione, possono legarsi a regioni specifiche del DNA e controllare il flusso di informazioni genetiche determinando quali mRNA vengono prodotti. Da allora, sono stati identificati migliaia di fattori di trascrizione e per molto tempo si è creduto che i principi fondamentali della regolazione genica fossero stati risolti. La scoperta e le nuove terapie Tuttavia, nel 1993, i premi Nobel di quest'anno hanno pubblicato studi rivoluzionari che descrivono un nuovo livello di regolazione genica, che si è rivelato altamente significativo e conservato durante l'evoluzione. Hanno scoperto i microRNA, la nuova classe di minuscole molecole di RNA che svolgono un ruolo cruciale nella regolazione genica. I microRNA regolano quello che avviene nel Dna. Si occupano di accendere i geni giusti nelle cellule corrispondenti. E quindi il loro ‘lavoro’ e il loro studio è cruciale per capire come contrastare alcune patologie. Perché se il microRna ‘lavora male’ questo uò influire direttamente sulle condizioni di salute di un individuo. La loro scoperta rivoluzionaria ha rivelato un principio completamente nuovo di regolazione genica che si è rivelato essenziale per gli organismi multicellulari, compresi gli esseri umani. Ora sappiamo che il genoma umano codifica per oltre mille microRNA. La loro scoperta fa emergere una dimensione completamente nuova della regolazione genica. Le patologie Nell’uomo sono stati a oggi identificati ca. 400 geni microRNA che potenzialmente sono in grado di regolare l’espressione del 30% dei geni presenti nel genoma. Oggi i microRNA si stanno dimostrando fondamentalmente importanti per il modo in cui gli organismi si sviluppano e funzionano. La regolazione genica tramite microRNA, rivelata per la prima volta da Ambros e Ruvkun, è in atto da centinaia di milioni di anni. Questo meccanismo ha permesso l'evoluzione di organismi sempre più complessi. Una regolazione anomala tramite microRNA può contribuire al cancro e sono state trovate mutazioni nei geni che codificano per microRNA negli esseri umani, causando condizioni come perdita congenita dell'udito, disturbi oculari e scheletrici. La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche Psoriasi del cuoio capelluto: farmaco orale riduce del 90% la gravità dei sintomi Tumore al seno, il Camper della Salute non si ferma: visite gratuite per fare prevenzione Salute mentale: “In Italia 2 milioni senza cure. Servono 2 miliardi in più” Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Premi Novel 2024: date e categorie",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/nobel_2024_date-14695375/",
            "Content": "Al via la settima dei Premi Nobel. L’assegnazione delle prestigiose onorificenze e dei ricchi premi in denaro da 970mila euro, nel 2024 avverrà tra il 7 e il 14 ottobre, a Stoccolma. Il primo premio a essere assegnato, oggi, sarà il Nobel per la Fisiologia o la Medicina. Premio vinto lo scorso anno dai ricercatori Katalin Kariko e Drew Weissman per il loro lavoro sulla tecnologia dell'Rna messaggero che ha aperto la strada ai rivoluzionari vaccini Covid-19.Ma quali sono le categorie del premio Nobel, con quali criteri vengono assegnati i riconoscimenti e chi li decide? Quanti sono i premi Nobel? Sono sei. Sono dedicati a ricerche nell’ambito della fisica, della chimica, della medicina e della letteratura e all’impegno per la pace. A questi dal 1969 si è aggiunto anche il riconoscimento per l’economia. Le date delle assegnazioni Ad aprire le danze, come di consueto, è il Nobel per la Medicina e la Fisiologia, che sarà assegnato proprio questa mattina, a Stoccolma, a partire dalle 11.30. Il Nobel per la Fisica sarà assegnato, invece, martedì 8 ottobre alle ore 11.45; Nobel per la Chimica, mercoledì 9 ottobre alle ore 11.45; il Nobel per la Letteratura, giovedì 10 ottobre alle ore 13.00, e il Nobel per la Pace, venerdì 11 ottobre alle ore 1.00.Chiuderà la settimana dedicata alle premiazioni il Premio della Banca di Svezia per le Scienze Economiche, che verrà annunciato lunedì 14 ottobre alle 11.45. Le volontà e l’eredità che voleva lasciare di Alfred Nobel Un riconoscimento per quelli che con il proprio lavoro portano «il massimo beneficio all'umanità». Così voleva che fosse usata la sua eredità Alfred Nobel, lo scienziato e imprenditore svedese inventore della dinamite. Un ultimo desiderio realizzato, il suo: nel 1901, cinque anni dopo la sua morte, furono istituiti i Premi Nobel. Come funziona il premio Nobel Le nomination non sono rese pubbliche prima dell’assegnazione. A selezionare le persone candidate è il mondo dell'accademia: professori universitari, scienziati, personalità premiate negli anni precedenti. A loro tocca selezionare e inviare le candidature ogni settembre. Una volta raccolti nomi dei candidati, che rimarranno segreti per ben 50 anni, la Commissione per il Nobel le esamina e individua un vincitore che verrà annunciato l’ottobre dell’anno seguente. Le medaglie sono accompagnate da un premio in denaro di 11 milioni di corone svedesi, corrispondenti a circa 967mila euro. Un solo riconoscimento può essere spartito tra un massimo di tre vincitori. Chi assegna i premi Nobel Fu proprio Alfred Nobel a indicare quali dovevano essere le istituzioni incaricate di curare il premio. Alla Royal Swedish Academy spetta la consegna delle medaglie per la fisica e per la chimica; al Karolinska Institutet per la fisiologia o la medicina; alla Swedish Academy per la letteratura. Il Nobel per la pace viene invece assegnato da una commissione di cinque persone elette dal parlamento norvegese. Questa è l’unica categoria che viene premiata in Norvegia, ad Oslo, e non in Svezia, sempre per volere di Alfred Nobel: al momento della sua morte i due stati scandinavi erano unificati."
        },
        {
            "Title": "Psoriasi del cuoio capelluto: farmaco orale riduce del 90% la gravità dei sintomi",
            "Source": "La Stampa",
            "Date": "2024-10-07",
            "Link": "https://www.lastampa.it/salute/dossier/frontiere/2024/10/07/news/psoriasi_cuoio_capelluto_farmaco-423540569/",
            "Content": "Non solo pelle: la psoriasi può colpire anche il cuoio capelluto con una serie di sintomi che impattano anche sulla qualità di vita. La psoriasi del cuoio capelluto può essere difficile da trattare con agenti topici ma ora per i pazienti interessati proprio da queste manifestazioni si aprono nuove prospettive grazie ai risultati positivi dello studio di Fase 3b/4 Psoriatyk Scalp per la valutazione di deucravacitinib nel trattamento dei pazienti con psoriasi del cuoio capelluto da moderata a grave, compresi quelli con psoriasi meno estesa. I nuovi risultati di efficacia e sicurezza dello studio, quelli riportati dai pazienti e altri 23 abstract sono stati presentati al Congresso della European Academy of Dermatology and Venereology (EADV) che si è svolto di recente ad Amsterdam. Come si valuta la gravità della psoriasi Per valutare la gravità complessiva della psoriasi i medici utilizzano il Physician’s Global Assessment (ss-PGA) che si basa sull'osservazione clinica delle lesioni cutanee. Questo strumento permette di classificare l'aspetto delle placche psoriasiche in base a diversi parametri, come lo spessore delle placche, il grado di arrossamento e la desquamazione. La scala PGA solitamente varia da 0 a 5 in cui 0 indica una pelle \"libera da lesioni\" o \"chiara\" e via via si arriva al punteggio 4-5 che indicano gravità \"severa\" o \"molto grave\". Utilizzando proprio questo strumento di valutazione, si è visto che l’obiettivo primario dello studio Psoriatyk Scalp è stato raggiunto, con un miglioramento statisticamente significativo del Physician’s Global Assessment (ss-PGA) specifico per il cuoio capelluto di 0 o 1 (chiaro/quasi chiaro) a 16 settimane, con un numero di pazienti che hanno raggiunto ss-PGA 0/1 tre volte maggiore con il trattamento con deucravacitinib rispetto a quelli trattati con placebo (48,5% vs 13,7%, rispettivamente). Amiloidosi, diagnosi precoce e terapie: a che punto è la ricerca di Celeste Ottaviani 30 Settembre 2024 Desquamazione e dolore sul cuoio capelluto “Circa l’80% dei pazienti colpiti da psoriasi a placche presenta un coinvolgimento del cuoio capelluto e solitamente avverte prurito, desquamazione, dolore e sanguinamento, che riducono notevolmente la qualità di vita”, afferma Mark Lebwohl, preside della Clinica Terapeutica al Kimberly e Eric J. Waldman Department of Dermatology della Icahn School of Medicine a Mount Sinai. “Questi nuovi risultati confermano che deucravacitinib è un trattamento orale sicuro ed efficace, da somministrare una volta al giorno, per le persone affette da psoriasi da moderata a grave, con coinvolgimento di aree ad alto impatto come il cuoio capelluto”. Psoriasi, anche la pelle soffre per l’inquinamento. Al via screening gratuiti di Irma D'Aria 09 Settembre 2024 Riduzione del prurito I pazienti trattati con deucravacitinib hanno riportato un significativo miglioramento anche in altri parametri chiave. Circa il 39% ha ottenuto una riduzione del 90% della gravità della psoriasi del cuoio capelluto (PSSI 90), contro solo il 2% dei pazienti trattati con placebo. Anche il prurito, una delle problematiche più comuni e debilitanti associate alla psoriasi del cuoio capelluto, è migliorato in maniera evidente (riduzione del 3,2 rispetto a 0,7 nel gruppo placebo). Miglioramenti maggiori sono stati riportati dai pazienti che hanno ricevuto deucravacitinib rispetto a placebo, rispettivamente, nel raggiungimento della differenza minima clinicamente importante per prurito specifico del cuoio capelluto (41,7% versus 9,8%), dolore (26,2% versus 11,8%) e desquamazione (53,4% versus 19,6%), nonché per i punteggi della scala di valutazione numerica per il prurito in tutto il corpo (39,8% versus 13,7%). Gli eventi avversi più comuni associati al trattamento con deucravacitinib nello studio Psoriatyk Scalp sono stati nasofaringite (14,6%), infezione delle alte vie respiratorie (11,7%), acne (9,7%), emicrania (7,8%), Covid-19 (5,8%) e acne pustolosa (5,8%). Psoriasi, Aifa approva rimborsabilità per nuova terapia orale di Irma D'Aria 19 Settembre 2024 Analisi Real-World Oltre ai risultati clinici, è stata presentata una analisi real-world basata sul registro RePhlect, che ha confermato l'efficacia di deucravacitinib anche nella pratica clinica quotidiana. L'analisi ha coinvolto 118 pazienti con psoriasi a placche da moderata a grave e ha mostrato una riduzione significativa della gravità della malattia (con il 67,9% dei pazienti che ha raggiunto un punteggio PASI ?3). L’analisi real-world dimostra l’efficacia consistente di deucravacitinibUn’analisi ad interim del Registry of Psoriasis Health Outcomes: a Longitudinal Real-World Collaboration Study (RePhlect) ha valutato 118 pazienti, 108 dei quali con psoriasi a placche da moderata a grave. L’analisi ha dimostrato che l’efficacia a sei mesi del trattamento continuo con deucravacitinib dei pazienti del registro real-world è risultata coerente con i risultati di efficacia osservati negli studi clinici POETYK PSO nei pazienti con psoriasi a placche da moderata a grave. Deucravacitinib è anche oggetto di studi clinici in molteplici malattie immuno-mediate. Che cos’è la psoriasi La psoriasi è una malattia sistemica cronica, immuno-mediata, ampiamente diffusa, che compromette sensibilmente la salute dei pazienti, la qualità di vita e la produttività in ambito lavorativo. La psoriasi rappresenta un grave problema a livello globale, che vede almeno 10 0 milioni di persone in tutto il mondo colpite da qualche forma di questa malattia, di cui circa 14 milioni in Europa. Circa un quarto dei pazienti affetti da psoriasi presenta la forma moderata-severa. Fino al 90% dei pazienti con psoriasi presenta la forma volgare, o psoriasi a placche, caratterizzata da placche distinte ovali o rotonde tipicamente ricoperte da squame biancastre. Nonostante siano disponibili terapie sistemiche efficaci, molti pazienti con psoriasi da moderata a grave non sono trattati o trattati in modo adeguato e non sono soddisfatti delle attuali terapie. Le persone che soffrono di psoriasi riferiscono un impatto sul benessere emotivo che condiziona le relazioni personali e professionali, causando un peggioramento della qualità di vita. La psoriasi è associata a diverse comorbidità che influenzano il benessere dei pazienti, come l’artrite psoriasica, le malattie cardiovascolari, la sindrome metabolica, l’obesità, il diabete, le malattie infiammatorie intestinali e la depressione. Argomenti dermatologia capelli La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche Psoriasi, Aifa approva rimborsabilità per nuova terapia orale Alopecia areata: un farmaco può bloccare e invertire il disturbo Psoriasi, anche la pelle soffre per l’inquinamento. Al via screening gratuiti Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Un anno dagli attacchi di Hamas del 7 ottobre, Mattarella: “Vicini a Israele, la popolazione di Gaza deve essere sottratta alla guerra”",
            "Source": "La Stampa",
            "Date": "2024-10-07",
            "Link": "https://www.lastampa.it/politica/2024/10/06/news/un_anno_dagli_attacchi_di_hamas_del_7_ottobre_mattarella_vicini_a_israele_la_popolazione_di_gaza_deve_essere_sottratta_a-14694060/",
            "Content": "(ansa) A un anno dall’attacco del 7 ottobre di Hamas contro Israele, il Quirinale vuole lanciare un messaggio di solidarietà al popolo israeliano ma anche di dura condanna rispetto all’estensione della violenza nel corso di questi 12 mesi. il Presidente della Repubblica Sergio Mattarella auspica, poi, «un immediato cessate il fuoco» e all’arrivo di «una definitiva soluzione negoziata tra Israele e Palestina quanto prima». Ecco il messaggio del Quirinale Guerra in Medio Oriente: gli aggiornamenti in diretta VIDEO Un anno dal 7 ottobre Chi può fermare questa tragedia Le famiglie in ostaggio di un dolore senza fine Gaza, la storia di Youssef Saad: \"Canto per i bambini travolti dalla guerra\" Il racconto del sergente israeliano \"J\": \"Il mio 7 ottobre al kibbutz di Sufa tra paura e shock\" «Ferma condanna e forte indignazione ha suscitato, in Italia e nel mondo, il barbaro attacco condotto da Hamas contro inermi cittadini israeliani lo scorso 7 ottobre 2023. A un anno di distanza, grande è la vicinanza e la solidarietà della Repubblica Italiana al popolo israeliano così ignobilmente colpito. Nel deplorare nuovamente quel brutale atto terroristico, partecipiamo con commozione al dolore delle famiglie delle vittime e rinnoviamo l’appello affinché le persone prese crudelmente in ostaggio con pratica disumana, vengano liberate e possano ricongiungersi ai loro familiari. In questo anno gli effetti di quella tragedia si sono moltiplicati, investendo incolpevoli popolazioni dell’intera area, mentre si diffondono gravi e inaccettabili recrudescenze di sentimenti di antisemitismo, da condannare e contrastare con determinazione. L’Italia sostiene convintamente il diritto di Israele alla propria esistenza in pace e sicurezza e alla difesa dagli attacchi, nel rispetto del diritto internazionale e del diritto internazionale umanitario. È più che mai necessario giungere a un cessate il fuoco immediato per porre termine alla sequela di orrori che si sono susseguiti dal 7 ottobre dello scorso anno ad oggi e scongiurare l’allargamento del conflitto, prospettiva che gli accadimenti recentissimi rendono purtroppo vicina e concreta. Profonda è la preoccupazione per la condizione dei civili a Gaza, la cui popolazione ha patito indicibili lutti e sofferenze e ha diritto ad essere sottratta alle distruzioni e alla violenza della guerra. Occorre una definitiva soluzione negoziata tra Israele e Palestina che, con il concorso della comunità internazionale, preveda la creazione di due Stati sovrani e indipendenti. Ciò è indispensabile per garantire pace e sicurezza durevoli ai due popoli e all’intera regione, e per evitare che l’ostilità, l’avversione e il risentimento accumulatisi in questi mesi producano in tutto il Medio Oriente nuove e sempre più drammatiche esplosioni di violenza. È una responsabilità che, se compete, in primo luogo, a israeliani e palestinesi, deve vedere attivi tutti i popoli amanti della pace, affinché l’orrore del passato non si ripeta, provvedendo sin d’ora a stabilire i termini di un futuro di intesa tra tutti gli Stati della regione»."
        },
        {
            "Title": "Clapcich: “L’America’s Cup delle donne? Si poteva fare una rivoluzione più radicale”",
            "Source": "La Stampa",
            "Date": "2024-10-07",
            "Link": "https://www.lastampa.it/sport/2024/10/07/news/clapcich_l_america_s_cup_nelle_donne_si_poteva_fare_una_rivoluzione_piu_radicale-14695575/",
            "Content": "Francesca Clapcich è al timone dell'AC 40 di American Magic nella Women America's Cup «L’America’s Cup delle donne una rivoluzione? “Be’, non esageriamo. Se avessero voluto fare davvero la rivoluzione, l’America’s Cup sarebbe dovuta essere una soltanto, con una-due donne a bordo. Magari non nel ruolo di cicliste, ma ci potrebbero essere state alla regolazione delle vele, al controllo del volo e chissà, magari anche al timone”. Francesca Clapcich, triestina, una sfilza di titoli europei e mondiali, due Olimpiadi e due giri del mondo (The Ocean Race, in equipaggio a tappe), è la timoniera di sinistra della barca a stelle strisce nella Puig Women America’s Cup, la prima aperta alle donne della storia e si sta correndo a Barcellona con gli Ac40, i fratellini volanti degli Ac75, con quattro veliste a bordo, sino al 13 ottobre e con dodici i team in acqua. Sono in corso i Round Robin di qualificazione con regate di flotta (otto), il gruppo A, quello dei team che avevano una squadra maschile nella Louis Vuitton Cup e hanno nell’America’s Cup, vede prime in classifica provvisoria dalle ragazze di Luna Rossa, capeggiate da Giulia Conti, che era in duo alle Olimpiadi di Rio de Janeiro proprio con Francesca. Seguiranno le semifinali, sempre in flotta, e poi la finale con match-race. Clapcich, in teoria non sarebbe vietato anche in questa Coppa avere donne ad esempio su Luna Rossa o Ineos, impegnate nella finale della Louis Vuitton Cup. Ma non è stato previsto, imposto dal Protocollo. Secondo lei perché? “Non deve chiederlo a me, ma a Dalton e de Nora, gli organizzatori”. La Women America’s Cup è comunque un inizio, no? “Sicuro. Abbiamo la possibilità di navigare su questo tipo di barche, che non avremmo diversamente, perché data ai soli uomini. La Women è una opportunità per noi donne per fare esperienza. Così, magari fra qualche anno, non potranno più dire che non ne abbiamo”. La squadra di American Magic nella Women America's Cup Qualcuno dice che la Women è una Coppa di serie B. “Non è l’evento principale. Ma le ha viste le regate dei Giovani con le nostre stesse barche? Non mi sono parse tanto di serie B: sono state intense, difficili. E ancora, se si guarda il livello delle atlete che sono in campo nella Women, non parlerei di serie B. C’è tanto talento, ci sono campionesse iridate e olimpiche (nel complesso, 22 medaglie in acqua, ndr)”. Nell'America's Cup si potrebbero inserire quote rosa obbligatorie. Lei stessa ne ha usufruito nell’Ocean Race, per iniziare a fare regate oceaniche intorno al mondo. Ma ci sono donne che non le vedono di buon occhio. “Be’, non sono il massimo. Però, sì, grazie alle quote rosa io ho potuto iniziare a fare regate oceaniche intorno al mondo dopo il periodo olimpico. Diversamente, gli skipper uomini non mi avrebbero chiamato a bordo. Le cose stanno così, è inutile girarci attorno. Se non si spinge un po’ in avanti le regole, l’opportunità difficilmente arriva per noi. Forse mai. E se le donne non hanno la possibilità di dimostrare quanto valgono, resterà sempre una differenza marcata con gli uomini anche nello sport”. Francesca Clapcich sull'AC 40 American Magic Passi avanti, comunque. “Sì, ma bisogna farne altri. Ad esempio sotto il profilo del trattamento economico. Ogni team è fatto da persone, noi qui in American Magic abbiamo un rispetto che magari altrove non c’è. Restano le disparità di retribuzione ed è ancora difficile per noi donne trovare ingaggi: io dopo ogni giro del mondo sono rimasta a terra, a capire cosa fare, mentre i miei colleghi uomini avevano già un nuovo contratto in tasca prima di sbarcare. La verità è che la campagna per abbattere il gap gender nello sport non è abbastanza”. Lei come è arrivata all’America’s Cup? “Durante una pausa dell’ultima Ocean Race avevo preso parte ad alcuni allenamenti con una piccola barca volante, il 69F, insieme con Giulia Conti, che faceva l’allenatrice. Giulia era con me sul 49er alle Olimpiadi di Rio de Janeiro e mi aveva detto che American Magic stava mettendo in piedi una squadra femminile per la Women America’s Cup e che stava facendo delle selezioni. ‘Ci devi essere’, mi aveva detto. Ci ero andata e successivamente mi avevano chiamato dicendomi che avevano scelto sei ragazze e che io ero tra quelle. Una gioia immensa”. Ma sono americani. Lei che c’entra? “Gli Stati Uniti sono la mia seconda Patria. Io ho il passaporto italiano, ma sono residente a Park City, nello Utah, dove mi sono sposata con Sally Barkow, una velista professionista anche lei e dove cresciamo nostra figlia Harriet. Per le regole sulla nazionalità dell’America’s Cup, la residenza è sufficiente per far parte della squadra”. Una fase della Women America's Cup (R. Pinto/AC) Di American Magic siete rimaste solo voi donne in gara. Fuori i “grandi”, fuori i “giovani”. Come vi vedono nel team? “Siamo viste allo stesso modo di tutti gli altri. Abbiamo dato una mano durante i Round Robin e le semifinali della Louis Vuitton Cup, preparando la barca principale, rivestendo ruoli tecnici. Sinceramente, nessuno si sorprende di vederci in azione. Ci rispettano e ci hanno aiutate anche molto nello sviluppo della performance del nostro Ac40”. Quale ritiene sia il livello dei team della Women? “Le squadre che hanno dietro un team di Coppa sono favorite, perché hanno più know-how e hanno potuto navigare di più. Se ti sei allenata poco sarà complicato. Noi abbiamo accumulato diverse ore di esperienza, ma anche Luna Rossa, Ineos e Artemis: gli svedesi hanno puntato tutto su giovani e donne e si sono allenati più di tutti”. E lei come si sente su queste barche-astronavi? “Sono divertentissime. Con 12-13 nodi di vento si alzano in volo ed è un’emozione pazzesca. Certo, complesse sono complesse. Difficili. Se c’è onda, poi, diventa una gara di sopravvivenza, che mi ricorda un po’ le mie regate con la classe olimpica del 49er. In queste condizioni conta molto l’esperienza che hai fatto anche nella vela più tradizionale, sull’Oceano in condizioni difficili”, Francesca Clapcich in versione Oceano, skipper di un Ocean Fifty Gli Ac40 rispetto agli Ac75 sono più automatizzati, grazie all’Intelligenza artificiale, giusto? C’è un autopilota per il volo, batterie al posto dei cyclor… “Mah, non del tutto. Io timoniera controllo insieme al mio alter ego di dritta il volo, indicando quanto voglio far stare alta o bassa la barca, poi l’autopilota mette insieme le informazioni, gli imput che gli diamo e regola l’altezza del volo, mantenendolo stabile. Il contributo umano c’è eccome, non basta il software. Noi ad esempio controlliamo direttamente i flap delle ali dei foil…”. Che farà dopo la Coppa? “Ho lanciato un progetto di vela oceanica con 11th Hour Racing, che mi vede skipper di un team di sole donne su un Ocean Fifty, un trimarano. Abbiamo ancora un evento questo mese a Saint-Tropez, e poi la stagione si chiude. La barca andrà ai lavori, quindi ripartiremo il prossimo anno con lo stesso circuito, che culminerà con la Transtat Jacques Vabre, la transoceanica dalla Francia alla Martinica”. Il suo sogno? “Diventare il primo atleta in assoluto al mondo a raggiungere il Grande Slam della vela. Ho già fatto le Olimpiadi, il giro del mondo in equipaggio a tappe, ora l’America’s Cup, mi manca il giro del mondo in solitaria non stop, il Vendée Globe e ho centrato tutti gli eventi più grandi del mio sport. Il Vendée è l’Everest delle regate, ci sarà nel 2028. Mi sto preparando”."
        },
        {
            "Title": "L’Inter vince col Torino 3-2 e tiene il passo del Napoli. Grave infortunio per Zapata",
            "Source": "La Stampa",
            "Date": "2024-10-07",
            "Link": "https://www.lastampa.it/sport/2024/10/05/news/inter_torino_zapata_infortunio-14692621/",
            "Content": "(lapresse) Perde dopo aver giocato 70’ in 10 uomini e soprattutto perde il suo uomo migliore: Zapata. Stavolta è terribile la notte di San Siro per il Torino che a metà agosto aveva pareggiato con il Milan alla prima giornata. Mentre torna luminosa quella dell’Inter che in casa l’ultima volta aveva perso il derby: 3 punti firmati dalla tripletta di Thuram che proiettano la squadra di Simone Inzaghi momentaneamente al secondo posto, in attesa della risposta della Juventus. I granata vengono sconfitti per 3-2, ma oltre al danno rischiano la beffa di perdere per tanto tempo il loro bomber, uscito nel finale in barella con le mani tra i capelli per un problema al ginocchio sinistro. Novanta minuti di grande sofferenza per la squadra di Vanoli, confinato in tribuna dalla squalifica. Non basta l’orgoglio: seconda sconfitta consecutiva in campionato, trascinata giù da una difesa che continua a fare acqua. Mentre la classifica comincia ad assumere contorni più reali. Inzaghi fa un ampio turnover, come Vanoli che lascia a sorpresa in panchina Ilic per far debuttare dal 1’ in Serie A - almeno in questa stagione - Gineitis. Il baby lituano è una delle sei novità che presenta rispetto alla sconfitta con la Lazio per provare a dare una scossa ai granata reduci da due stop consecutivi (il primo in coppa). I suoi piani però durano appena 20’, il tempo che passa per vedere il primo colpo di scena della partita: Maripan, preferito a Masina, interviene duro a metà campo su Thuram: l’arbitro Marcenaro estrae il cartellino giallo, poi dopo aver rivisto l’azione al monitor cambia idea ed espelle il granata. E dopo 5’ l’Inter la sblocca: Bastoni trova in area Thuram che salta più in alto di Coco e Pedersen beffando Milinkovic-Savic. L’1-0 è fin troppo facile per la squadra di Inzaghi che in superiorità numerica fa girare la testa al Torino, che rischia di subire in più occasioni il secondo gol. Vanoli prova a correre ai ripari inserendo un difensore per un attaccante: dentro Masina per Adams, davvero sfortunato al rientro dal 1’. Al 35’ però l’Inter raddoppia con il solito Thuram, pescato in area da un perfetto cross di Acerbi. Il Torino sembra già al tappeto, lo rianima subito Zapata che riaccende le speranze granata con un gol da vero bomber: sfrutta il contrasto tra Gineitis e Bisseck e da due passi buca Sommer con un piattone sotto la traversa. E’ 2-1, il Torino è vivo, nonostante tutto. Anche grazie a Milinkovic-Savic che al 40’ nega a Di Marco il gol. Una vitalità che mostra anche ad inizio ripresa, almeno fino alla tripletta di Thuram che arriva all’ora esatta di gioco. Prima del rigore di Vlasic a 4’ dal termine (contatto Masina-Calhanoglu) che lascia aperto ancora uno spiraglio, c’è l’infortunio di Zapata che farà passare ore agitate. L’attaccante al 36’ del secondo tempo si accascia al suolo nel tentativo di strappare la palla ad Acerbi: il ginocchio sinistro subisce una torsione innaturale. E lui esce tra gli applausi di tutto lo stadio."
        },
        {
            "Title": "Rosario Rizzuto sulla ricerca microRNA: ogni bersaglio delle nostre cellule può essere colpito",
            "Source": "La Stampa",
            "Date": "2024-10-07",
            "Link": "https://www.lastampa.it/salute/2024/10/07/news/rosario_rizzuto_microrna_intervista-423540302/",
            "Content": "“Che bellissima notizia”, esclama Rosario Rizzuto, presidente del Centro italiano di terapia genica e farmaci a RNA mentre guida verso Bologna. Un premio tempestivo e meritatissimo perché la scoperta dei due vincitori 2024 del Nobel per la Medicina, Victor Ambros e Gary Ruvkum, riconosce ai due scienziati americani il merito di aver compreso per primi il ruolo del microRNA nelle regolazione dei geni. “Un concetto rivoluzionario – continua Rizzuto – perché sui geni sappiamo moltissimo, ma su quei geni si siedono dei regolatori che stabiliscono il loro ruolo nella cellula e i due vincitori hanno capito che i microRNA, che si trovavano in giro ma ai quali non si attribuiva alcuna funzione, avevano non un ruolo casuale ma funzionale. Degli interruttori”. Professore, un ruolo estremamente importante quello di regolazione dei geni, che può essere utile per affrontare – come del resto si sta cominciando a fare – anche patologie molto diverse tra di loro. Per non parlare del vaccino anti Covid che ha fatto conoscere le potenzialità a tutti quanti… \"Il microRNA è a tutti gli effetti un modulatore fine dell’orchestra delle nostre cellule. È vero, l’RNA è diventato noto per i vaccini antiCovid a mRNA, ottenuti clamorosamente in meno di un anno. Ma il campo dei vaccini a mRNA è solo una piccola parte delle potenzialità, perché in realtà con la scoperta premiata oggi, i microRNA e i siRNA, ogni cellula e ogni bersaglio all’interno della cellula diventa raggiungibile e può essere colpito”. Per riuscire a fare del microRna un proiettile intelligente bisogna individuare per bene il bersaglio, però… \"Questo è il presupposto iniziale, certo. Ma se capisco quale particolare proteina ha un ruolo per esempio in un certo tipo di cancro posso immaginare molecole di microRNA capaci di raggiungere quella proteina e di correggerla. Una strategia che permette di “costruire” una molecola plastica in grado di arrivare direttamente lì dove è necessario che vada, intervenire e degradarsi subito dopo. Una medicina di precisione e personalizzata” Come ricorda, in tempi di vaccini antiCovid il timore di alcuni, non suffragato da alcuna evidenza scientifica, era che l’RNA potesse modificare il patrimonio genetico umano. \"L’RNA è una molecola biologica che si degrada molto rapidamente, esercita la sua azione lì dove deve e poi sparisce. E’ una molecola sicura e certamente non modifica il patrimonio genetico”. Come ci aiuterà a sconfiggere le malattie croniche, secondo lei? \"Serve un’azione molto mirata. Più siamo in grado di essere precisi e di individuare il meccanismo sbagliato alla base di una malattia e più avremo possibilità di successo. Serve una comprensione molecolare della malattia e una grande filiera in grado di trasferire questa tecnologia alla produzione di nuovi farmaci. Poi, certo, non tutti gli obiettivi sono così alla portata: agire sul cervello è più complicato che farlo sul fegato”. Nel nostro Paese abbiamo le potenzialità per lavorare su questa tecnologia? \"Grazie ai fondi del PNRR abbiamo messo in piedi strutture di ricerca di grande livello ma bisogna investire di più e soprattutto dare continuità: non vorrei che i giovani assunti che stiamo formando ad un certo punto vadano all’estero. Abbiamo grandi potenzialità ma servono investimenti certi”. Quali sono gli ambiti più promettenti dell’applicazione della tecnologia a microRNA? \"Tutte le malattie molecolari per definizione, come il cancro, che però ha tanti bersagli possibili. Ma anche le malattie neurodegenerative, per le quali non abbiamo cure adeguate, le malattie metaboliche, cardiovascolari, l’obesità, l’aterosclerosi. Tutte le malattie infiammatorie del fegato, come la cirrosi, o la fibrosi polmonare. Ma anche la sarcopenia, che provoca cadute degli anziani e trombosi da allettamento, riducendo la qualità della vita”. Per uno scienziato è una specie di fiera dei balocchi: ovunque guardi vedi bersagli che possono essere colpiti. Tutto sta a trovarli, i bersagli… \"Nell’individuare i bersagli dobbiamo essere maniacalmente precisi. Ma non basta, bisogna poi capire se il problema è una eccessiva espressione o al contrario una minor espressione di alcune proteine. Quindi si deve cercare una sovraesposizione, o una sottoesposizione, come capita in alcuni tumori. Per essere chiari: se capisco che una particolare proteina è quella che voglio regolare allora introduco un microRNA in grado di spegnere una produzione eccessiva o di formare quelle proteina se al contrario c’è una sottoesposizione. Un interruttore, insomma. E noi siamo in grado di accenderlo e spegnerlo”. Raccontato così cambia davvero le prospettive della Medicina futura… \"Le cambia radicalmente, e soprattutto cambia il tempo dalla scoperta all’applicazione terapeutica. Tempo che si è accorciato moltissimo. Grazie a una piattaforma “tipo”che permette di abbassare il colesterolo piuttosto che di inibire la degradazione muscolare. Davvero esaltante”. Argomenti genetica La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche Nobel per la Medicina 2024 a Victor Ambros e Gary Ruvkun per la scoperta del microRNA Ictus, corsa contro il tempo per salvare i neuroni in penombra Ammalarsi di tumore o infettarsi a causa del Covid: una “firma” sulle cellule decide la lotteria della vita Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Manovra, Giorgetti: tagli ai ministeri. Salvini: paghino i banchieri",
            "Source": "La Stampa",
            "Date": "2024-10-07",
            "Link": "https://www.lastampa.it/economia/2024/10/07/news/giorgetti_manovra_tagli_ministeri-14694738/",
            "Content": "PONTIDA-ROMA. «I sacrifici li deve fare chi se lo può permettere». Il ministro dell’Economia Giancarlo Giorgetti corregge un po’ il tiro, ma non arretra rispetto all’intervista rilasciata a Bloomberg che ha scatenato le critiche della sua stessa maggioranza, e da Pontida rilancia il principio su cui verrà costruita la legge di bilancio. «Paghino i banchieri e non gli operai», rincara Matteo Salvini offrendo una sponda al suo ministro. L’articolo 53 della Costituzione La stella polare è l’articolo 53 della Costituzione, in base al quale tutti sono tenuti alle spese pubbliche in ragione della capacità contributiva. La via, spiega Giorgetti dal palco della kermesse leghista, l’ha indicata l’ultima sentenza della Corte Costituzionale, la numero 111 del giugno 2024: «Suggerirei a chi parla a sproposito di leggerla con attenzione», sottolinea il responsabile del Tesoro. La sentenza 111 boccia l’imposta sugli extraprofitti delle società energetiche istituita dal governo Draghi – di cui Giorgetti era ministro dello Sviluppo economico – ma non lo fa negando la possibilità di andare a colpire gli utili, piuttosto giudica sbagliata la sua articolazione tecnica. La Consulta dichiara illegittimo l’articolo della legge nella parte in cui non esclude dalla base imponibile le accise versate allo Stato e indicate nelle fatture attive. E soprattutto precisa che sarebbe stato fisiologico fare riferimento ai dati dichiarati ai fini Ires, invece che indicare come elemento di maggior ricchezza il differenziale calcolato sull’Iva. Quindi, come già aveva lasciato intendere Giorgetti nei giorni scorsi, il tema è quello di «tassare gli utili in modo corretto». L’addizionale Ires La strada non può che essere quella che stanno studiando al Mef: un’addizionale Ires che colpisca tutti in modo progressivo al di sopra di determinate soglie di profitto. Da questo prelievo, per quel che è emerso finora dai tavoli con l’Abi, sarebbero escluse le banche, su cui già grava una maggiorazione Ires del 3,5%, e che dunque contribuirebbero al risanamento del Paese dilazionando le Dta. La norma concordata prevede un pagamento ritardato da parte dello Stato dei crediti che gli istituti portano in deduzione sulle imposte anticipate iscritte a bilancio. Nei prossimi giorni si approfondirà un’altra suggestione che riguarda un intervento sulle stock option, in sostanza i bonus con cui vengono pagati i manager. Con Confindustria è in piedi anche una trattativa per sfoltire le agevolazioni delle aziende in cambio di un sostegno più robusto sugli investimenti, però è un’operazione che non sembra garantire un gettito particolarmente incisivo per l’Erario. Pontida, i dubbi dei militanti leghisti: \"Salvini non è insostituibile\" e \"Roma è ancora ladrona, ma non si può dire più\" Giorgetti: “Sono figlio di un pescatore” «Sono figlio di un pescatore e di un’operaia tessile, non di banchieri. Quindi so distinguere tra chi fa sacrifici e chi, invece, li può fare», dice Giorgetti dal palco di Pontida raccontando delle «molte telefonate allarmate di esponenti di governo e anche di Matteo (Salvini, ndr)». Ai militanti che lo ascoltano sul pratone ribadisce: «Mi riferivo alla finanza, alle banche. State tranquilli, noi siamo dalla parte della gente che lavora, che produce e che fa sacrifici. Ed è giusto che i sacrifici li faccia chi ha le possibilità per farli. Il ruolo del ministro delle Finanze – continua– non è facile ma ho bene in mente quello che abbiamo fatto in questi due anni. Sto cercando di tradurre in fatti un principio di buonsenso». Parole a cui ribatte la segretaria del Pd, Elly Schlein: «Sta cercando di recuperare l’ennesimo pasticcio. I sacrifici li stanno facendo pagare ai soliti, a chi ha la busta paga e ai poveri». Poi apre alla possibilità di una patrimoniale. «Non è un tabù», sostiene, spiegando che il nostro sistema fiscale «è iniquo e complesso». «Il principio che deve valere - per Schlein - è quello dell’equità orizzontale» mentre il governo Meloni affronta la materia fiscale in modo «corporativo». Far quadrare i conti: tagli sulla spesa dei ministeri Per far quadrare i conti della manovra, oltre alle tasse sui profitti delle aziende, Giorgetti si prepara ad applicare i tagli lineari sulla spesa corrente dei ministeri. I suoi colleghi di governo non hanno ancora fornito la lista dei risparmi legati alla spending review, quindi il Mef potrebbe essere costretto a tirare una riga. Dopo il duello sulle tasse, si prevedono nuove fibrillazioni con il leader di Forza Italia e ministro degli Esteri Antonio Tajani per quel che sono i capitoli di spesa della Farnesina. Al prossimo Consiglio dei ministri si farà il punto sui risparmi ai dicasteri sollecitati anche dalla premier Giorgia Meloni, tuttavia sarà difficile andare oltre il target dei 2 miliardi per il 2025. — © RIPRODUZIONE RISERVATA Argomenti manovra Questo è un articolo a pagamento, ma oggi te lo regaliamo."
        },
        {
            "Title": "Nba, Lebron James in campo con il figlio Bronny",
            "Source": "La Stampa",
            "Date": "2024-10-07",
            "Link": "https://www.lastampa.it/sport/2024/10/07/news/lebron_james_in_campo_con_bronny_prima_volta_padre_figlio_in_nba-14695918/",
            "Content": "LeBron Janes e suo figlio Bronny in campo per la prima volta insieme con la maglia dei Lakers LeBron James ha scritto un’altra pagina della storia della Nba. Lo ha fatto giocando con suo figlio Bronny, durante la partita di preseason dei Los Angeles Lakers contro i Phoenix Suns. Sono diventati così i primi padre e figlio a giocare in una partita di Nba contemporaneamente, e lo hanno addirittura fatto nella stessa squadra. Come se non bastasse, il match è andato in scena casualmente nel giorno del ventesimo compleanno di Bronny. Per anni LeBron ha raccontato che il suo sogno era giocare nella NBA con uno dei suoi figli, adesso i Lakers lo hanno reso realtà. James jr. è entrato in nel secondo quarto, unendosi al padre in campo dopo il timeout. La folla all'Acrisure Arena nella Coachella Valley ha applaudito con entusiasmo quando l’altoparlante ha annunciato il suo ingresso. LeBron James sta iniziando la sua 22ª stagione da record, mentre LeBron James Jr. - noto a tutti come Bronny - è stata la seconda scelta al draft dei Lakers quest’estate. Dopo essersi ripreso da un arresto cardiaco più di un anno fa, il giovane ha giocato solo una stagione alla Southern California prima di entrare nel draft e diventare un giocatore dei Lakers. Sebbene LeBron compirà 40 anni a fine dicembre, il miglior marcatore nella storia della Nba non ha intenzione di ritirarsi e anche perché non ha mostrato segni di rallentamento con l’età. Si prevede che. sebbene Bronny trascorrerà gran parte della prossima stagione con i South Bay Lakers della G League, quasi sicuramente giocherà insieme al padre, in una vera partita all'inizio della stagione regolare. Coach JJ Redick ha detto che i Lakers ne hanno già parlato ma non ha previsto quando accadrà."
        },
        {
            "Title": "Dolore cronico, per affrontarlo alleniamoci di più",
            "Source": "La Stampa",
            "Date": "2024-10-07",
            "Link": "https://www.lastampa.it/salute/2024/10/07/news/dolore_cronico_per_affrontarlo_alleniamoci_di_piu-423535172/",
            "Content": "Se c'è una cosa che il dolore cronico ci insegna, è che la sua gestione non è mai una partita semplice. Tuttavia, negli ultimi anni si è iniziato a guardare all’esercizio fisico come a un potenziale alleato nella lotta contro il dolore persistente. Non solo per la sua capacità di rinforzare i muscoli o migliorare la forma fisica, ma per il modo in cui riesce ad agire a livello neurologico e sulla percezione del dolore stesso. Quando muoversi è una sofferenza Chi soffre di dolore cronico – come lombalgia, fibromialgia o artrite – sa che anche un movimento semplice può trasformarsi in un’esperienza dolorosa. Questo succede perché la soglia del dolore (cioè il punto in cui uno stimolo viene percepito come doloroso) è spesso abbassata. E qui entra in gioco un interessante studio di Belavy e colleghi pubblicato su Neuroscience & Biobehavioral Reviews, che ha dimostrato come l’allenamento fisico possa aumentare questa soglia, rendendo meno percepibili certi stimoli dolorosi. L’allenamento ‘educa’ il sistema nervoso In pratica, muoversi regolarmente non solo aiuta a rinforzare il corpo, ma contribuisce a “educare” il nostro sistema nervoso a rispondere in maniera meno intensa agli stimoli che altrimenti causerebbero dolore. Perdere muscoli con l’età è più pericoloso di quanto pensiamo, ma si può evitare di Aureliano Stingi 12 Agosto 2024 La ricerca di Belavy et al. è stata condotta tramite una meta-analisi di ben 15 studi che hanno valutato l’effetto dell’esercizio fisico su diverse sindromi dolorose croniche. I risultati hanno mostrato che l’esercizio fisico è stato più efficace di altri interventi non fisici, come la semplice educazione al dolore, i massaggi o le tecniche di gestione dello stress, nel migliorare la sensibilità al dolore. L’esercizio fisico ‘abbassa’ il volume del dolore Questo non significa che gli altri approcci siano inutili, ma l’attività fisica sembra avere un impatto più diretto e potente sui meccanismi di modulazione del dolore. In altre parole, se paragoniamo il dolore a una radio che continua a trasmettere a un volume altissimo, l’esercizio sembra essere il modo più efficace per abbassare il volume di quel segnale, specialmente nelle aree in cui il dolore è più forte. Un altro aspetto interessante che emerge dallo studio riguarda l’effetto localizzato dell’esercizio. Gli autori hanno scoperto che l’impatto dell’allenamento fisico era maggiore nel sito del dolore (ad esempio, nei muscoli della schiena per chi soffre di lombalgia) rispetto alle regioni remote del corpo. Questo potrebbe suggerire che l’esercizio agisca non solo a livello centrale (cioè sul sistema nervoso), ma anche direttamente a livello locale, migliorando la capacità del muscolo o del tessuto colpito di tollerare il dolore. Cosa succede quando ci alleniamo Semplificando: quando ci alleniamo, il nostro corpo rilascia una serie di sostanze, come endorfine e altri neurotrasmettitori, che non solo ci fanno sentire meglio, ma aiutano anche a “disinnescare” alcuni dei meccanismi che amplificano il dolore. Inoltre, l’esercizio sembra potenziare l’inibizione del dolore a livello del midollo spinale, il che significa che i segnali dolorosi inviati dai nervi non arrivano mai a “bussare” troppo forte alla porta del cervello. Ecco perché, muoversi e allenarsi può risultare così efficace: non elimina il dolore cronico, ma aiuta il nostro corpo a gestirlo e a percepirlo in modo diverso. Ansia, togliamola di mezzo con l’esercizio fisico di Aureliano Stingi 29 Luglio 2024 In conclusione, se soffri di dolore cronico, l’idea di fare attività fisica può sembrare controintuitiva, quasi come chiedere a qualcuno con il mal di testa di ascoltare musica ad alto volume. Ma i dati ci dicono il contrario: l’esercizio fisico non solo è sicuro, ma può essere uno dei migliori strumenti per cambiare la percezione del dolore e migliorare la qualità della vita. Quale esercizio fisico? Esercizio fisico non significa per forza sollevare pesi o correre maratone. Può essere semplice come fare una passeggiata quotidiana o praticare esercizi mirati sotto la guida di un fisioterapista. L’importante è iniziare, con costanza e gradualità. Allenamento di resistenza: non è mai troppo tardi per incominciare di Aureliano Stingi 24 Giugno 2024 TAKE HOME MESSAGES L’esercizio fisico aumenta la soglia del dolore e riduce la percezione del dolore cronico. L’attività fisica è più efficace di interventi passivi nel migliorare la sensibilità al dolore. Gli effetti dell’esercizio sono più evidenti nella zona del dolore rispetto alle aree remote REF: https://www.sciencedirect.com/science/article/abs/pii/S014976342030645X Aureliano Stingi, dottore in biologia molecolare, lavora nell'ambito dell'oncologia di precisione e longevità Instagram: Aureliano _Stingi Twitter: @AurelianoStingi Argomenti Lunga vita esercizio fisico Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche L’arma più potente contro il diabete 2? I nostri muscoli Grasso non vuol dire malato, l’importanza di essere allenati Poco tempo per fare attività fisica? Si può sempre diventare un weekend warrior Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Luna Rossa, la rivoluzione ‘morbida’ della nuova sfida: ecco il Bertelli pensiero",
            "Source": "La Stampa",
            "Date": "2024-10-07",
            "Link": "https://www.lastampa.it/sport/2024/10/06/news/luna_rossa_la_rivoluzione_morbida_della_nuova_sfida_ecco_il_bertelli_pensiero-14693793/",
            "Content": "Patrizio Bertelli nella base di Luna Rossa a Barcellona Luna Rossa, il giorno dopo. Alla base è il giorno delle famiglie. Mogli, bambini. Ci sono anche Miuccia Prada, Marco Tronchetti Provera e Patrizio Bertelli. Il patron non è su di giri, ovviamente. La sconfitta immalinconisce. Max Sirena, lo skipper e team director, ha gli occhi lucidi del giorno prima. “Non mi sono ancora ripreso”, dice. Ma è il giorno del guardare avanti. Patron Bertelli annuncia una nuova sfida all’America’s Cup. E arriva, per il team, una rivoluzione “morbida”. Dentro i due giovani timonieri Marco Gradoni e Ruggero Tita, sbarcano Jimmy Spithill e Checco Bruni. Resta a capo della squadra Max Sirena. E niente donne sulla barca principale che verrà. Il figlio Lorenzo Bertelli non era a Barcellona il giorno dell’ultimo duello. Ed è stata notata l’assenza. “Per motivi miei personali non potevo essere sovente qui a Barcellona, ho fatte alcune scappate. Ma c’è stato mio figlio Lorenzo, che ci rappresenta. Figlio e compagno in questa avventura”, spiega. Il patron è arrivato l’indomani della sconfitta, ha incontrato il team. “Abbiamo fatto una riunione con tutti, ho parlato di cose oggettive. Vale a dire che ha passato il turno il team che ha fatto meno errori. E che noi questa volta avevamo una barca veloce, la più veloce di tutte le mie sfide. Gli errori di Luna Rossa/1 Il patron non si sottrae alla voce errori. “Sappiamo tutti com’è fatta l’America’s Cup. Abbiamo imbroccato probabilmente due settimane un po’ negative. Abbiamo commesso errori e andremo ora a vedere quali. A questi livelli, altissimi, si pagano. Si parla sempre di percentuali basse, di piccole differenze, ma si paga tutto. Non andiamo in finale, appunto, perché abbiamo commesso più errori dei nostri avversari”. Sul tipo di errori, il patron rimanda al de-briefing definitivo. “Ma non abbiamo fatto errori grossolani di progettazione, perché la barca è una barca molto veloce, soprattutto di bolina. Qui si parla di errori dell'ultimo miglio…”. Errori/2 Bertelli, sugli errori, lascia la parola a Max Sirena, il team director. “Troppo presto per fare dichiarazioni su questo perché si rischia di dire delle cose che non si vogliono dire o sbagliate. Credo che abbiamo fatto tantissime cose bene da un punto di vista di sviluppo di performance di costruzione del team, ma abbiamo fatto anche degli errori, è evidente, che si sono concentrati nella finale. Le stecche che non dovevano rompersi, era un incidente che doveva essere evitato. La chiamata sbagliata con la vela di prua sul quattro pari che è diventato 5-4 per Ineos. Evidentemente qualcuno si è lasciato condizionare dalla pressione, dal fatto che dovevamo essere più aggressivi e non passivi”. Anche Sirena guarda avanti come il patron. “Adesso dobbiamo metabolizzare e credo che la cosa più importante sia quella di salvaguardare tutte le cose buone che abbiamo fatto. Io sono convinto che la barca sia probabilmente una delle barche più veloci della flotta, questa è la cosa che fa più male ovviamente, La cosa positiva è che abbiamo un design team, un team tecnico, un sailing team comunque molto forti, abbiamo tanti giovani fortissimi che ci invidiano tutti, che tutti stanno cercando di portarci via, tra l’altro”. Lo skipper e team director, riconfermato da Bertelli, traccia il percorso. “Dobbiamo essere creativi e critici, valutare bene gli errori che abbiamo fatto senza martoriarci perché purtroppo lo sport è così, si vince e si perde, generalmente vince quello che fa un errore in meno. Bisogna dare merito a Ineos che ha regatato a un livello altissimo. Credo che molti avessero ancora nella testa la finale della scorsa Coppa, sempre con loro, ma questa era una finale completamente diversa. Bisogna capire come essere più cinici e più precisi quando si ripresenterà il momento…”. Lui, Sirena, comincia già a pensarci. “Non ho dormito l’altra notte e mi sono sentito stamattina alle 4 con il capo designer Horacio Carabelli, al telefono… Credo che adesso abbiamo tutto per puntare veramente a fare una sfida vincente la prossima volta” Max Sirena, lo skipper è riconfermato alla guida di Luna Rossa per la nuova sfida (LR/Borlenghi) Sfida vincente/2 Interviene Bertelli, su questo punto. “La sfida era vincente anche questa, però poi sono successe due o tre situazioni che non dovevano succedere” Condizioni meteo Nell’analizzare i motivi della sconfitta, Bertelli si rifà anche al meteo. “Abbiamo regatato con condizioni di vento di 21-22 nodi, ma le barche erano state fatte per navigare in un range tra 8 e 12 nodi, perché si presupponeva che queste fossero le condizioni, e poi c'è stato il clima che è cambiato…”. Il team Se c’è un aspetto sul quale Bertelli tiene è quello di aver creato una squadra, un team.“In tre anni abbiamo ricreato un team forte, in cui l'appartenenza è diventata prioritaria, in cui c'è molta passione, c'è molta tecnologia. E poi abbiamo introdotto, come abbiamo sempre fatto, molti giovani. Forti, non solo sotto il profilo velico, ma anche della tecnica. Quindi credo che abbiamo una piattaforma di persone con cui ripartire per la prossima sfida”. La prossima sfida Lo avevano già detto lo skipper Max Sirena, il timoniere Checco Bruni, ma si aspettava che lo dicesse Bertelli. “Ci sarà una nuova sfida, certo. “Non dobbiamo buttare a mare tutto quello di buono fatto finora, che è tanto”. Checco Bruni, un futuro da coach (LR/Borlenghi) Sirena resta, Checco sbarca “Max è sicuramente sarà il capo del team della nuova sfida\", dice Bertelli. Dunque, resta lo skipper e team director, che in Luna Rossa è dal 2000, dalla prima campagna. E Bruni, il timoniere? “E’ una risorsa che troverà sicuramente una collocazione nel team, farà parte degli allenatori, perché i giovani poi hanno bisogno delle persone mature che possono accompagnarli nei processi di sviluppo”. Spithil vedremo Il futuro del timoniere australiano Jimmy Spithill sembra essere scritto. Si è chiamato fuori, dicendo che va dato spazio ai giovani. Bertelli non sembra essere però drastico. “Dobbiamo ricordarci che ha vinto già due America’s Cup quindi, probabilmente si dedicherà di più al SailGP. Penso sia una decisione a caldo, mi sembra che sia anche normale,… L'ho visto, ci siamo parlati, si sente più coinvolto nella responsabilità di una partenza… Fa parte del gioco, in tutti gli sport c'è sempre un periodo in cui poi le persone reputano che sia arrivato il momento di lasciare spazio alle nuove generazioni. Ma Spithill fa parte del nostro gruppo di lavoro, non è detto niente, si vedrà da qui a fine dell’anno” Non ci sarà Luna Rossa nel SailGp A proposito di SailGp, il circuito dei catamarani volanti. Spithill andrà a capitanare un team italiano. Sarà Luna Rossa? Il patron dice di no. “Abbiamo già avuto l'opportunità a suo tempo di partecipare poi abbiamo deciso che era troppo impegnativo sotto il profilo organizzativo. Ci avrebbe distratto. Abbiamo preferito puntare sul nostro programma dei giovani”. La prossima Coppa Dove, come, nemmeno lui lo sa. “Non sappiamo niente. Vogliamo vedere chi vince adesso il Match. Dopo, sarà il Defender a deciderà dove fare la Coppa e come. A grandi linee sembra che vogliano lasciare chiunque sia il Defender queste barche, gli AC 75. Probabilmente con qualche modifica, e vedremo quali saranno. Ma finché non è finita non si può mai anticipare niente. Sul dove sarà, ovviamente le ipotesi si sprecano. Grant Dalton, il boss di Emirates Team New Zealand, il detentore del trofeo, a domanda aveva risposto: “Nuova Zelanda, Nuova Zelanda, Nuova Zelanda”. Ma potrebbe essere solo un’aspirazione. La sua nazione è in crisi economica, il governo fatica a investire, il team ha bisogno di budget. Dunque, se vinceranno i Kiwi, la Coppa sarà facilmente sul mercato. Barcellona? Potrebbe volere ri-ospitarla. Ci stanno lavorando politici e imprenditori locali, che puntano anche ad avere un team spagnolo. Oppure, Arabia Saudita o Emirati Arabi: dove ci sono i soldi. Se vincessero gli inglesi, sembra sicuro il ritorno della Coppa laddove è nata: isola di Wight, più suggestiva della vicina Southampton. “Non ho nessun tipo di preferenza su questo punto. Ormai l’America’s Cup è diventata molto più cosmopolita, non è più legata agli schemi storici come era a Newport e poi ad Auckland Anche la scelta di venire via dalla Nuova Zelanda è una scelta dettata dalla complessità. Sappiamo tutti cosa vuol dire andare agli antipodi. Quindi per me qualunque tipo di campo di regata vada bene. In fondo, la Coppa sta diventando quasi più un circuito Anche con l'allargamento delle barche agli AC 40”. Barche/1 “Devo dire che questi AC 40 sono una vera novità. Si stanno avvicinando tantissimi giovani a queste nuove barche. Ormai mi sembrano acquisiti gli scafi volanti, mi sembra che questo problema non sia più discutibile. Non si può più tornare indietro”. James Spithill, per lui c'è il SailGp con un team italiano (LR/Borlenghi) Barche/2 Bertelli parla ancora di velocità. “Vanno a 90, 100 km orari. I secondi sono tempi lunghissimi su queste barche. E quindi la reattività deve essere proporzionale alla velocità della barca. Vi ricordate in passato? Di bolina si facevano 8-9 nodi di bolina, 12 di poppa… Una strambata poteva durare una vita. Quello era il confronto dei tempi corti, su armi completamente paritetiche, quindi se le barche andavano piano si confrontavano con barche che andavano piano, adesso le barche sono veloci si confrontano su barche veloci”. Giovani/1 Si riparla dei giovani di Luna Rossa che hanno vinto la Youth America’s Cup. Si vede che Bertelli è soddisfatto di aver creato - con il programma New Generation - una nuova generazione di velisti italiani. “I nostri hanno vinto la Youth perché sono dei bravissimi velisti. Gradori lo aveva già dimostrato a Jeddah. Magari potranno mancare un po’ di esperienza nel match-racing, ma hanno tempo per formarsi”. Giovani/2 La nuova Luna Rossa sarà fatta da giovani. Ecco, l’annuncio. Il cambiamento. “Il ricambio generazionale non è mai scontato, ma non dubbio che ci sarà. Attingeremo ai giovani, tra quelli che ci sono e altri che che verranno. L’America’s Cup è cambiata, il meccanismo è ormai quello dei bambini di 4-5 anni che già usano l’iPad. C'è un’attitudine completamente diversa dei giovani nei confronti di quelli che sono gli strumenti digitali e nella velocità di usarli…”. Giovani/3 Specifica Bertelli: “Quando dico giovani intendo di quattordici-quindici anni, non intendo venticinque, intendo gente sotto i quattordici anni, quindici anni che si stanno appassionando alla vela. A questa questa vela, della velocità, molto legata a quelli che sono tutti gli aspetti del digitale”. Cambiamento “Noi ne abbiamo già fatti tanti, di cambiamenti”, dice Bertelli. E ricorda l’introduzione dei due timonieri del 2021. “Sono stati un cambio strategico fondamentale, c’è un timoniere sopravvento, uno sottovento, soprattutto con le rande che sono così, che non si vede niente. Un cambiamento fondamentale. Eppure, all’inizio ci avevano anche ridacchiato contro, sui media anglosassoni. Ora, ce li hanno tutti i team”. Cambio di cultura Per Bertelli sulla vela occorre cominciare a pensare in un modo diverso. “La vela è culturalmente cambiata da quella che conoscevamo. Quella di Newport e quella di Auckland. Direi che l'ultimo atto della vela tradizionale è stato il 2007 a Valencia. Lì si è chiusa un’epoca”. “Quando io sento dire ah ma non c'è più il gennaker, non c'è più lo spinnaker, beh insomma…”. Sta a vedere che il patron ha cambiato idea. Non è un segreto che all’inizio preferisse una sorta di Tp52 rispetto ai catamarani volanti di Bermuda. “Il TP-52 è un bellissimo ed un bellissimo il suo circuito. L’errore è voler fare i confronti, perchè sono due cose completamente diverse. Io partecipo partecipo alle barche d’epoca, dunque… ma è un mondo diverso”. Challenger of record Si sa che c’è un accordo per il prossimo Challenger of record tra Kiwi e inglesi di Ineos. Lo farà chi perderà il Match finale. Ma Ineos riveste questo ruolo anche nell’America’s Cup in corso. Lo ha fatto bene? Bertelli lascia rispondere Sirena. “Beh, diciamo che Ineos ha fatto un lavoro diverso rispetto a quello che abbiamo fatto noi nel 2021. Basti pensare che nella scorsa America's Cup eravamo spesso per vie legali con il Defender. Però, voglio dire, alla fine una domanda andrebbe fatta più a loro che a noi, no? Fa parte del gioco. La Coppa America è così. Non ci si può lamentare una volta che si accetta di partecipare”. Poi, continua il Patron: “Comunque nel 2017 siamo andati io, Max, Longanesi, che non c'è purtroppo più, in Nuova Zelanda per definire la barca. Questa barca qui non è il risultato di una barca fatta dai neozelandesi. È una barca condivisa da noi con loro, con tutto il nostro team di progettazione e con il loro. Siamo stati una settimana rinchiusi ad Auckland e avevamo diverse opzioni di barche. Lì noi abbiamo fatto veramente il Challenge off record. Perché abbiamo definito la piattaforma, che non doveva essere un catamarano, che doveva essere una barca. Le altre cose, che sono cose banali, tipo partecipazioni, parlare con le autorità, mi sembrano cose un po’ minori”. Angherie A proposito di ancora di Challenger of record e di rapporti di forza nell’America’s Cup. “Mi ricordo nel 2003 quando abbiamo trascorso 12 giorni giorni in bonaccia aspettando le regate e poi sul 3-2 ci hanno eliminato perché era scaduto il tempo. Da quella volta nelle semifinali non c'è più il tempo limite, ma bisogna raggiungere i 5 o i 7 punti. Ma noi all’epoca avevamo subito. Ne abbiamo sopportate tante, di angherie, ma quella fu la più grossa, perché poi si era passati dai 22 nodi che non si poteva regatare ai 10 nodi e noi andavamo più forte di One World. Ci buttarono fuori sul 3-2. Bisogna stare molto attenti ai regolamenti, che sono fatti sempre con una approssimazione un po' umana”. La barca/1 “Quello che conta è la barca - riprende il tema Bertelli -. Si chiama AC 75, ma non è un 75 piedi. Lo è perché c'è il bompresso, ma la barca è un 65-68 piedi. Ma per l’edizione 2021 Team New Zealand aveva dichiarato che sarebbe stato un 75 piedi, usando il trucco del bompresso. E poi, c’è anche il discorso delle volanti, che noi avevamo detto di toglierle, invece lo le hanno volute lasciare. Qualche angheria, dal Defender, l’abbiamo subita. Ma noi comunque abbiamo fatto il lavoro di sviluppo dell’AC75, ad esempio nella realizzazione dei bracci dei foil. Questa è la nostra partecipazione. Adesso vedremo cosa farà il nuovo Challenge off record”. Le date della prossima sfida Sempre Dalton ha parlato della possibilità di una replica ravvicinata della prossima Coppa, ipotizzando il 2026. “Nell’America’s Cup nelle ultime due settimane della finale è sempre abbondato il chiacchiericcio… Io non credo che la faranno nel 2026, ma sarà nel 2027, perché se vogliono avere team nuovi devono lasciare anche il tempo per progettare, per realizzare…”. Le donne Dopo aver parlato di barche, Bertelli parla anche del team che verrà. Che non prevederà un equipaggio misto. “Il mio punto di vista sugli equipaggi misti è negativo. Trovo sia classista, va bene? Gli equipaggi nello sport sono femminili o maschili, non si può vedere un McEnroe che gioca insieme alla Williams”. Lapidario. Gradoni e Tita in acqua L’idea di Bertelli è che il team per ora resti a Barcellona, prima di impacchettare tutto per tornare a Cagliari. “Chiuderemo la base quando chiuderà la Coppa America, come tutti. E mercoledì torniamo in acqua”. Lo lascia spiegare a Sirena, il motivo: “Torniamo in acqua per vari motivi ma principalmente per far navigare Marco Gradoni, Ruggero Tita e i ragazzi che hanno vinto la Youth America's Cup, ovviamente insieme con chi ha regatato fino a ieri. Perché loro non sono mai saliti sull’AC75 e non vogliamo partire da zero. Quindi in realtà già da lunedì faremo delle sessioni al simulatore per prepararli al meglio per mercoledì e poi anche per dare un segnale forte al team, perché va ricordato insomma che, come diceva prima Patrizio, perdere una finale in questo modo fa molto male, quindi. adesso è fondamentale avere il team. E il team c’è. Ieri sera il 99% dei ragazzi mi hanno detto: ‘Max, se dobbiamo partire domani per i prossimi tre anni siamo disposti a non fare neanche un day off’. C’era molta amarezza in loro, ma ho visto anche una grande motivazione. Lo ha detto Bertelli: abbiamo una cultura che forse mancava, che è un po' anche il motivo per cui Team New Zealand sta dominando tanto, perché culturalmente c'è un mind setting forte. Ed è quello che abbiamo cercato di costruire all'interno di questo gruppo tra giovani e chiamiamoli veterani”. Protected by copyright Il duello del 2010 Cultura, spirito di team, know-how. Sono concetti che spende anche Bertelli. Che parte da lontano. “La sfida tra Oracle e Alinghi del 2010 era stata inutile, nociva e aveva sfasciato tantissimi team velici. Potevano davvero evitare di fare quella combine di due galli in un pollaio. Quella sfida non era servita a niente, solamente a solo a sfasciare i team, perché non c'era la possibilità di partecipare. Noi abbiamo poi preso parte alla Louis Vuitton Cup di San Francisco per poter riagganciare la Coppa, comprando la barca dei neozelandesi, e ripartire. Poi a Bermuda non l'abbiamo fatta per i motivi che tutti sanno: noi avevamo preparato la barca di 55 piedi e poi a metà percorso Oracle l’aveva fatta diventare di 45 piedi. In sostanza, abbiamo avuto dal 2007 al 2013 più o meno un buco di 5-6 anni in cui non si sapeva cosa fare perché ogni volta c'era qualcuno che cambiava le regole, faceva e disfava... Diciamo che ora mi sembra che se tornati a una situazione da dopo Oakland, dal 2021 siamo tornati a una situazione più stabile in cui uno può fare anche dei programmi di sviluppo, mettere su una squadra,. Ma non solo noi, anche gli altri, i francesi o altri che vorranno partecipare. Mi sembra sia tornata un'atmosfera sportiva e quindi questo qui sicuramente premierà, se non fanno cambiamenti strani, premierà sicuramente lo sviluppo dell’America’s Cup. E soprattutto con gli AC40 avvicineranno la nuova categoria dei giovani”. Chi vince la Coppa Sul punto Bertelli, Sirena e anche Marco Tronchetti Provera, vicepresidente esecutivo di Pirelli e co-title sponsor, sono d’accordo. “Chi vorremmo vincesse questa Coppa tra Team New Zealand e Ineos? Indifferente. Che vinca il migliore e che scelga un buon posto per difenderla”. Una storia di successo Tronchetti Provera ha ringraziato pubblicamente Bertelli. “Per averci portato a bordo quando siamo andati a Valencia nel 2007 e per tutto quello che abbiamo vissuto in questi anni. La risposta questo risultato non positivo è che mercoledì i ragazzi saranno in acqua e questo dimostra che questo è un mondo molto speciale che è stato costruito in 25 anni da Patrizio (Bertelli) e da Max (Sirena) è un fiore all'occhiello dello sport italiano, della tecnologia italiana perché la barca è fatta da gente bravissima e da fornitori di una qualità straordinaria. Questa è una storia di successo e oggi siamo di fronte a una sconfitta in una storia di successo. Ed è una storia di successo che continua. Abbiamo tante eccellenze nel nostro Paese e le valorizziamo, Patrizio le ha valorizzate creando tre generazioni almeno di velisti. E andiamo avanti, perché l’America’s Cup è un mondo chiaro, competitivo dove alla fine vince il migliore. Poi c'è la sfortuna e c'è la fortuna. Arriverà anche la fortuna per Luna Rossa e troveremo in futuro quell'obiettivo che sta nel cuore di tutti. Se vogliamo guardare cosa è successo in 25 anni è che mentre prima l'Italia era la periferia di quello che era il mondo della vela adesso l'Italia è diventata il centro della vela mondiale”. Tronchetti Provera ha detto che Pirelli ci sarà anche nella prossima sfida di Luna Rossa. “Vedremo in che modo”, ha precisato, ma ci saremo."
        },
        {
            "Title": "Tumore al seno, il Camper della Salute non si ferma: visite gratuite per fare prevenzione",
            "Source": "La Stampa",
            "Date": "2024-10-07",
            "Link": "https://www.lastampa.it/salute/dossier/oncoline/2024/10/07/news/tumore_seno_ottobre_rosa_prevenzione_camper_salute_donna-423540562/",
            "Content": "Ci siamo: è iniziato il Pink October, il mese internazionale dedicato alla prevenzione del tumore al seno. E per l’occasione, Salute Donna Odv e Ipsen hanno appena annunciato tre nuove tappe di “Ottobre in Salute”, l’iniziativa itinerante volta a sensibilizzare le donne di ogni età sull’importanza della prevenzione e della diagnosi precoce. Come è ormai tradizione, il camper di Salute Donna Odv accoglierà, anche quest’anno, donne di qualsiasi età offrendo visite specialistiche gratuite, consulti sullo stato di salute e su eventuali fattori di rischio, e consigli utili a prevenire l’insorgere di tumori al seno. Tumore seno, in Lombardia biopsia liquida esame utile a 1.500 pazienti l’anno 04 Ottobre 2024 Le tappe Le tre nuove tappe vanno ad aggiungersi al ricco calendario di appuntamenti già in programma (consultabile a questo indirizzo): l’appuntamento è per sabato 12 ottobre e domenica 27 ottobre a Reggio Calabria, Area Grecanica della provincia di Reggio Calabria, Comuni di Bova Marina e Bianco; sabato 19 ottobre alla Villa Comunale di L’ Aquila; sabato 26 a Roma, al Municipio Testaccio/Zona Massemina. Per usufruire del controllo gratuito è necessario prendere appuntamento telefonico (ai seguenti numeri: Reggio Calabria 3276844426; L’Aquila 3200641621; Roma 3518670803). Frecciarosa: consulenze gratuite a bordo treno per la prevenzione oncologica di Irma D'Aria 30 Settembre 2024 “Il tumore al seno rappresenta ancora oggi una delle principali sfide per la salute delle donne. Grazie al supporto di Ipsen e alla nostra rete di specialisti, possiamo portare la prevenzione direttamente sul territorio, abbattendo barriere geografiche e informative – dice Anna Maria Mancuso, Presidente di Salute Donna Odv – Nel 2023, nel mese di ottobre la nostra associazione grazie al Camper della Salute ha offerto oltre 1.450 visite gratuite in 3 regioni”. Le iniziative Nel corso delle giornate, medici specialisti e personale sanitario saranno a disposizione delle donne per eseguire screening gratuiti, offrire consulenze personalizzate e materiale informativo sulla prevenzione del tumore al seno. L’iniziativa del Camper della Salute vuole sensibilizzare i cittadini di tutte le fasce di età affinché la prevenzione del tumore al seno inizi a partire dai 20 anni con controlli eseguiti da uno specialista senologo. Tumore al seno, mortalità in calo del 6% in 5 anni. Grazie anche alla ricerca italiana di Dario Rubino 20 Settembre 2024 Lo screening mammografico è attualmente previsto dal nostro Sistema Sanitario Nazionale per le donne over 50, e rappresenta lo strumento di prevenzione secondaria più efficace di cui si dispone: negli ultimi decenni lo screening ha permesso infatti una diffusione delle diagnosi precoci e una conseguente diminuzione del tasso di mortalità. Secondo l’Osservatorio Nazionale Screening, in Italia gli screening mammografici coprono l’85,9% delle persone eleggibili, sebbene l’adesione effettiva sia ben inferiore, con un 56,2% di partecipazione nazionale e una significativa disomogeneità tra Nord (dove le percentuali salgono al 64,7%) e Sud (dove non superano il 41,3%). Argomenti tumori seno La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche Tumore al seno, mortalità in calo del 6% in 5 anni. Grazie anche alla ricerca italiana E adesso? Le risposte ai dubbi delle donne dopo il tumore al seno Cancro al seno, si conferma l’efficacia della terapia mirata per prevenire le recidive Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Torna il maltempo: forti perturbazioni al Nord, rischio allagamenti a Roma",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/previsioni_meteo_perturbazioni_maltempo-14695238/",
            "Content": "(ansa) In arrivo due perturbazioni sull'Italia. Non c’è pace dunque per molte regioni sul fronte maltempo e piogge. La prima perturbazione in queste ore sta già interessando il Nord con le prime piogge sui settori occidentali. Ma sarà domani, martedì 8 ottobre, che il fronte perturbato si intensificherà ulteriormente. In questa giornata precipitazioni da abbondanti a molto abbondanti colpiranno la Liguria, passeranno veloci sul Piemonte e poi colpiranno Lombardia, Veneto, Trentino Alto Adige (soprattutto il Trentino) e Friuli Venezia Giulia. Il maltempo colpirà duramente anche la Toscana, il Lazio (Roma a rischio allagamenti) e l’Umbria occidentale e meno intensamente l’Emilia Romagna sottolinea iLMeteo.it. Dopo questo passaggio perturbato mercoledì 9 ottobre ci sarà una temporanea pausa più soleggiata, con venti di Libeccio, in attesa della seconda perturbazione. Giovedì 10 un altro fronte instabile raggiungerà il Nord, ancora una volta sospinto da forti venti di Scirocco. Il maltempo interesserà soprattutto i settori alpini, prealpini e le medio/alte pianure settentrionali, localmente la Toscana. Sarà più soleggiato e anche più caldo sul resto d’Italia (attesi picchi di 34°C in Sicilia). Poi attenzione: da Venerdì l’alta pressione a matrice subtropicale pare voglia tornare a farci visita. Inizierà così un periodo di tempo più stabile con più sole e anche più caldo. Se ciò verrà confermato inizierebbe l’ottobrata."
        },
        {
            "Title": "Gravina, uccide la moglie dopo aver tentato di darle fuoco",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/femminicidio_gravina_uccide_moglie-14696076/",
            "Content": "Prima ha dato fuoco all'auto dove si trovava sua moglie, poi avrebbe cercato di strangolarla. E ora un pregiudicato 65enne di Gravina in Puglia è accusato dell’omicidio aggravato e premeditato della moglie 60enne. Ieri notte, l'uomo ha appiccato il fuoco alla propria autovettura, all'interno della quale era presente il coniuge. Riuscita a fuggire dall'automobile, con ustioni parziali sul corpo, la vittima è stata aggredita dall'indagato, che l'ha immobilizzata in posizione supina sull'asfalto, gravando su di lei con il peso del corpo e posizionando le ginocchia sull'addome, esercitando, con le braccia, pressioni sullo sterno. Le susseguenti fratture costali e la frattura del corpo dello sterno hanno determinato la compressione del cuore ed il conseguente decesso della donna, per arresto cardiocircolatorio, avvenuto presso l'ospedale della Murgia. Prima di morire la vittima ha confidato al personale della Polizia di Stato, prontamente intervenuto sul posto, e a sua figlia, che la aveva raggiunta in ospedale, che il coniuge aveva intenzionalmente dato fuoco all'auto, nel tentativo di ucciderla e poi aveva proseguito il proposito omicida, schiacciandola con il proprio corpo e ponendole le mani intorno al collo, per soffocarla. La Procura della Repubblica presso il Tribunale di Bari ha emesso un decreto di fermo di indiziato di delitto, eseguito dagli agenti della Squadra Mobile di Bari e del locale Commissariato di P. S., che hanno condotto le prime indagini, sotto lo stretto coordinamento di questo Ufficio Giudiziario, nei confronti dell'indagato 65enne, con precedenti per delitti contro la persona e contro il patrimonio. L'indagato è stato quindi portato presso il carcere di Bari."
        },
        {
            "Title": "I sovranisti europei sul pratone: “Non è questa l’Ue che vogliamo”",
            "Source": "La Stampa",
            "Date": "2024-10-07",
            "Link": "https://www.lastampa.it/politica/2024/10/06/news/marlene_svazek_austria_fpo_europa-14693444/",
            "Content": "Marlene Svazek, vicepresidente del Partito della libertà (Fpo) (afp) La Lega «è una delle forze patriottiche più importanti della libertà in Europa. Cercano di farci credere che questo adattamento sia la via del progresso. È questa l'Europa che vogliamo raccontare ai nostri figli? Un' Europa che tradisce e abbandona la propria cultura e identità? No, no». Lo ha detto Marlene Svazek, vicepresidente dell'Fpo, partito fresco vincitore delle elezioni in Austria, intervenendo dal palco del raduno leghista di Pontida. Dopo queste domande, il pratone ha risposto urlando «No». Svazek (Fpo): un’Europa che difende radici e identità «Alla prossima generazione vorrei raccontare un'Europa forte e con il coraggio di prendere decisioni chiare come ha fatto Matteo Salvini, mettendo la sicurezza del suo Paese al di sopra di ogni interesse e così difendendo i valori dell'Europa. Un’Europa piena di orgoglio, con le nostre canzoni che risuonano nelle strade», ha aggiunto. «Stiamo diventando sempre di più in Italia, in Ungheria, in Olanda e anche in Austria. In tutta Europa lo spirito dei movimenti patriottici si sta risvegliando. Siamo noi la forza per far sì che l'Europa non rimanga solo una visione. Siamo partiti che non si fanno intimorire dal mainstream politico», ha detto ancora Svazek applaudita dai militanti leghisti. Quindi ha concluso: «Io sto con Matteo e viva la Lega». Fuster (Vox): i Patrioti Ue guardano a Pontida con speranza «I Patrioti europei guardano qui, al prato di Pontida, come un rinnovato esempio di resistenza e speranza in tempi di nemici feroci». L'ha detto il portavoce di Vox, José Antonio Fuster, dal palco di Pontida scherzando a inizio intervento sulla sua somiglianza fisica con il leader leghista Matteo Salvini. «Molti mi confondono con il “Capitano” ma per lui dovete aspettare ancora un po’», ha detto sempre parlando in italiano. Parecchi applausi hanno scandito le sue parole, fra i militanti leghisti. «Noi abbiamo vinto e vinceremo ma solo se resteremo insieme», ha aggiunto e concluso: «A nome del popolo spagnolo, vi dico: avanti senza paura di niente e nessuno». José Antonio Fuster sul palco di Pontida (ansa) «Non illudiamoci, l'Europa sta attraversando uno dei momenti peggiori della sua storia. Di fronte alla crisi c’è solo una strada: l'alleanza dei patrioti delle nazioni europee, l'unità è essenziale: una pietra da sola non ha mai fermato un torrente, tante pietre insieme hanno sempre costruito le dighe per fermare l'inondazione delle politiche che distruggono la prosperità». «Vogliamo ricostruire un'Europa di nazioni forti e orgogliose, che lavorino insieme e in libertà e tornino a illuminare l'Occidente», ha concluso."
        },
        {
            "Title": "Salute mentale: “In Italia 2 milioni senza cure. Servono 2 miliardi in più”",
            "Source": "La Stampa",
            "Date": "2024-10-07",
            "Link": "https://www.lastampa.it/salute/2024/10/07/news/salute_mentale_2_milioni_senza_cure-423540442/",
            "Content": "Trascurata dalla sanità pubblica, assente nei lavori del G7 Salute, stretta tra risorse economiche scarse, poco personale e una crescita del disagio psichico, la salute mentale è sempre più in affanno, con una preoccupante quota di sommerso, ovvero di italiani che dovrebbero esser seguiti dai servizi di cura e non lo sono, pari a circa a due milioni di persone. A lanciare l'allarme, in vista della Giornata Mondiale, sono i Dipartimenti di Salute Mentale che, con 150 incontri previsti in tutta Italia, chiedono risorse adeguate e un aumento dell’organico per un rinnovato modello organizzativo e dei rapporti con l’Autorità Giudiziaria, mentre in Senato è stato avviato, con un ciclo di audizioni, l'esame del disegno di legge Zaffini che ha l'obiettivo di riformare l'assistenza psichiatrica sul territorio. A parlare del sommerso sono i numeri: “Secondo le stime epidemiologiche, a soffrire di disturbi psichici, sarebbe almeno il 5% della popolazione, pari a circa 3 milioni di persone, percentuale che sale al 10% se si includono anche i disturbi più lievi, come ad esempio gli attacchi di panico - osserva Giuseppe Ducci, Vicepresidente del Collegio Nazionale dei Direttori dei Dipartimenti di Salute Mentale e Direttore del Dipartimento di Salute Mentale e delle Dipendenze Patologiche della ASL Roma 1 -. Le persone con disturbi mentali prese in carico nel 2023 dai servizi sanitari pubblici sono state in Italia oltre 770mila, pari all'1,5% della popolazione. Ciò significa che, considerando solamente i disturbi più gravi, c'è un 3,5% di persone, equivalente a oltre due milioni di cittadini, che non ha accesso ai servizi. A pesare è la paura dello stigma, ma anche la difficoltà stessa delle strutture nel prenderli in carico e a pagare il prezzo più alto sono le categorie più fragili. Le fasce sociali più svantaggiate, donne, anziani, ma soprattutto bambini e adolescenti, sempre più vittime delle dipendenze da sostanze, ansia, depressione, e disturbi del neuro-sviluppo che nel 50% dei casi risalgono già alla gravidanza”. LE AREE DI INTERVENTO PRIORITARIE “La salute mentale in Italia ha fatto significativi passi avanti a partire dalla Legge 180, conosciuta come Legge Basaglia, di cui si festeggiano quest'anno i 100 anni dalla nascita, che ha promosso un approccio comunitario, fondato sul rispetto della soggettività e dei diritti della persona - afferma Fabrizio Starace, Presidente del Collegio Nazionale dei Direttori dei Dipartimenti di Salute Mentale e Direttore del Dipartimento di Salute Mentale di Modena -. Tuttavia, i cambiamenti sociali ed epidemiologici degli ultimi decenni e la nascita di nuovi bisogni, come ad esempio il dilagare dell’abuso di sostanze e dei disturbi dello spettro autistico, impongono di rilanciare e ridisegnare i DSM per aggiornare e migliorare la qualità dell’assistenza psichiatrica in tutte le fasce di età a partire da quella neonatale, con un aumento delle risorse e di investimenti sul personale per un nuovo modello organizzativo dei DSM che includa i servizi per l’età evolutiva e per le dipendenze, presenti solo nella metà dei dipartimenti”. Questa, in estrema sintesi, la proposta lanciata dal Collegio Nazionale dei Dipartimenti di Salute Mentale, una rete nazionale di 120 direttori, ogni giorno in prima linea e insieme per la prima volta in un organismo unitario, in rappresentanza delle esigenze e delle difficoltà di tutte le professionalità operanti nei DSM, dei pazienti e dei loro familiari. Ci accorgiamo della fragilità dei ragazzi solo nei casi di cronaca nera David Lazzari 24 Settembre 2024 Le risorse “Uno dei problemi più urgenti per i servizi di salute mentale in Italia è la scarsità di risorse economiche e professionali. Chiediamo che almeno il 5% del Fondo Sanitario Nazionale e Regionale venga destinato alla salute mentale, più percentuali specifiche per l'infanzia e l’adolescenza (2%) e per le dipendenze (1,5%). Un investimento che darebbe un grande ritorno sul piano assistenziale, oltre a essere un volano di sviluppo del Paese fortissimo pari ad almeno il 2% del PIL - osserva Ducci –. È dunque indispensabile per la stessa sopravvivenza dei DSM, ridefinire la quota di spesa per l’assistenza psichiatrica, oggi in calo in media al 2,5% del Fondo Sanitario Nazionale e Regionale, pari a poco più di 3 miliardi e mezzo che rendono l’Italia fanalino di coda in Europa tra i Paesi ad alto reddito. Per raggiungere il 5% previsto dalla conferenza unica Stato-Regioni solo per la salute mentale degli adulti, servono almeno 2 miliardi in più, essenziali per garantire l’adeguamento degli organici agli standard ministeriali”. Nei DSM, sono presenti circa 25.000 operatori tra psichiatri, psicologi, infermieri e educatori, cioè 55 per ogni 100mila abitanti, oltre il 30% in meno rispetto a quanto previsto dagli standard AGENAS, recepiti in Conferenza Unica Stato-Regioni e sottoscritti dal Ministero della Salute, che prevedono 83 operatori ogni 100mila abitanti. Bebe Vio: “Lo sport è eccezionale per curare la salute mentale\" 01 Ottobre 2024 Il problema dei ragazzi Il secondo nodo sono i modelli organizzativi. “In questa situazione d'emergenza, siamo chiamati a rispondere a nuovi bisogni, soprattutto tra i giovanissimi, come i disturbi del comportamento alimentare, i disturbi della personalità e quelli dello spettro autistico, il dilagare delle dipendenze da sostanze e alcool, che sollecitano soluzioni diverse rispetto al passato e più specifiche competenze – afferma Ducci -. Obiettivo irrinunciabile è attuare interventi di prevenzione in tutte le fasce di età, fin dalla gravidanza, con particolare attenzione agli stili di vita e al contesto familiare, e poi con successivi programmi di screening per intercettare precocemente problemi del neuro-sviluppo che, nel 50% dei casi, risalgono già all’età prenatale”. La maggiore età è un passaggio critico per i disturbi mentali. “Solo la metà delle regioni garantisce la continuità delle cure tra infanzia ed età adulta per bimbi e ragazzi affetti da disturbo psichiatrico - prosegue Starace -. In Italia, infatti, appena il 12% dei giovani passa ai servizi di salute mentale per adulti, dopo aver raggiunto il limite di età massimo per le cure pediatriche”. “L’integrazione tra salute mentale per adulti, dipendenze patologiche e servizi per l’età evolutiva - aggiunge Ducci - è, dunque, una soluzione organizzativa necessaria per facilitare la transizione tra i servizi per minori e adulti, modello attualmente applicato solo in alcune regioni, mentre va esteso a livello nazionale”. Vivere con un partner depresso, i consigli per aiutarlo a uscirne di Francesco Cro 03 Ottobre 2024 Psichiatria e giustizia Un terzo aspetto critico è il rapporto tra disturbi psichici e il sistema della giustizia. La priorità da questo punto di vista è evitare il rischio di un ritorno al passato con la psichiatria usata come strumento di custodia e controllo sociale, anziché di cura. “Il sistema rischia di usare le nuove residenze, che hanno preso il posto dei manicomi giudiziari, come “svuotacarceri”. Molti detenuti sono assegnati alle REMS per disturbi di personalità antisociali, dipendenza da sostanze, marginalità sociale, che non vanno confuse con le malattie psichiatriche che possono giovarsi di percorsi residenziali nelle strutture di cura”, sottolinea Ducci. Fra i nodi irrisolti, invii inappropriati sulla base di perizie disinvolte di pericolosità sociale e infermità di mente. “Proponiamo la creazione di sezioni sanitarie specialistiche psichiatriche all'interno delle carceri dove poter effettuare trattamenti sanitari obbligatori (TSO) in conformità con la legge - precisa Starace -. Inoltre ci sono in questo campo riforme legislative necessarie, come l’abrogazione dell'articolo 89, relativo al vizio parziale di mente, e dell'articolo 203, sulla pericolosità sociale di tipo psichiatrico”. Di qui l'appello alle istituzioni, sottolineando l’importanza di reinterpretare i principi della Riforma Basaglia alla luce delle attuali sfide sociali e sanitarie. “La salute mentale – concludono Ducci e Starace - richiede interventi urgenti e mirati e investimenti adeguati. Il coinvolgimento delle istituzioni in questa battaglia è essenziale”. Per parlare di tutto questo con i cittadini, i Dipartimenti di salute mentale si aprono al pubblico, il prossimo 10 ottobre, con oltre 150 eventi previsti in tutta Italia e un collegamento in streaming tra tutte le “piazze”. Tutti i cittadini sono invitati a partecipare agli incontri tra operatori, utenti, familiari e associazioni per confrontarsi sui temi del benessere psichico che si terranno in luoghi aperti di pertinenza dei DSM, ma anche nelle scuole e in altri luoghi istituzionali. La Zampa Forme di separazione del cane, conoscerle per prevenirle di Daniela Borgo La Zampa Come l’amore ha cambiato il destino della gatta Aggie: “Ecco il momento in cui mi ha permesso di amarla” di Aurora Iberti La Zampa Il piccolo gatto Joel con una zampa ferita da un'autopompa trova una famiglia perfetta insieme al suo fratellino La Zampa Salva il cane Lucky dalle fiamme, ma poi scopre il suo passato che non avrebbe mai voluto sapere e gli regala un futuro felice Leggi anche Il microRNA cambia tutto: ogni bersaglio nelle nostre cellule può essere colpito MicroRNA, tutto sulla ricerca di Victor Ambros e Gary Ruvkun vincitori del Nobel per la Medicina 2024 Nobel per la Medicina 2024 a Victor Ambros e Gary Ruvkun per la scoperta del microRNA Salute Psoriasi del cuoio capelluto: farmaco orale riduce del 90% la gravità dei sintomi di Irma D'Aria Tumore al seno, il Camper della Salute non si ferma: visite gratuite per fare prevenzione Dario Rubino Nobel Medicina ad Ambros e Ruvkun per il microRNA, Mantovani: \"Una scoperta che cambia la medicina\" Salute mentale: “In Italia 2 milioni senza cure. Servono 2 miliardi in più” leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Foiano della Chiana, Letizia Girolami trovata morta: confessa l'ex della figlia",
            "Source": "La Stampa",
            "Date": "2024-10-07",
            "Link": "https://www.lastampa.it/cronaca/2024/10/07/news/arezzo_letizia_girolami_morta_omicidio-14695694/",
            "Content": "Irfan Rana Mohamed è reconfesso dell'omicidio di Letizia Girolami Svolta nell'omicidio di Letizia Girolami, 72 anni, psicoterapeuta, trovata cadavere, nella notte tra il 5 e il 6 ottobre, in un campo vicino al casolare dove viveva con il marito, nel comune di Foiano della Chiana, in provincia di Arezzo. La donna aveva la testa fracassata. Le indagini condotte dai carabinieri per risalire all'autore del delitto, coordinate dal pubblico ministero Angela Masiello e dal procuratore Gianfederica Dito, hanno portato al fermo (e poi all’arresto) dell'ex fidanzato della figlia della donna uccisa, un 37enne di origini pakistane. L’uomo ora si trova in carcere ad Arezzo, I.R.M. le sue iniziali. Il 38enne, che pare abiti in una dependance di proprietà della vittima, ha confessato il delitto durante la notte, ma non avrebbe fornito altri elementi agli inquirenti. L'arma del delitto non è stata ancora ritrovata. Sarà l'autopsia a chiarire le cause della morte. La ricostruzione L'omicidio, secondo gli inquirenti, potrebbe essere l'epilogo di una situazione estremamente tesa in famiglia, e di conflitto con la Girolami, per il rapporto tra il 37enne e la figlia della donna. La vittima, psicoterapeuta e psicologa spirituale, stava costruendo dei «laghetti spirituali» quando l’uomo, forse al culmine di una lite, l'avrebbe colpita violentemente al volto, all'altezza di un occhio, con un bastone trovato sul posto. Nella serata di sabato 5 ottobre Girolami, che era uscita nel pomeriggio, non è rientrata a casa per cena e il marito, anche lui 72enne, pittore di origine canadese, ha avvisato la figlia che si trova all'estero in Spagna, che poi ha dato l'allarme al 112. Sono partite così le ricerche e qualche ora dopo è stato trovato il corpo senza vita della donna vicino ad una zona in cui la coppia possiede un annesso agricolo con animali. Sono stati i vigili del fuoco a fare il ritrovamento del cadavere che presentava una profonda ferita alla testa e da subito gli investigatori dei carabinieri hanno ipotizzato una morte violenta. Secondo quanto si è appreso, non è stata usata un'arma da fuoco e non c'erano oggetti contundenti vicino al cadavere. Il cancello del casolare della donna scomparsa, e poi trovata morta, in provincia di Arezzo (ansa) Nel corso della notte scorsa in caserma a Foiano della Chiana i magistrati hanno ascoltato diverse persone, a partire dal marito della vittima. Chi era la donna uccisa Originaria di Roma, Letizia Girolami si era stabilita da circa 30 anni fa in provincia di Arezzo, tornando ad abitare nel casolare paterno. Faceva spesso la spola con Roma dove esercitava la professione di psicoterapeuta. Nella sua casa di campagna era dedita ad attività spirituali e culturali."
        },
        {
            "Title": "Donne uccise in Europa, la campagna Interpol per i casi irrisolti",
            "Source": "La Stampa",
            "Date": "2024-10-08",
            "Link": "https://www.lastampa.it/esteri/2024/10/08/news/donne_uccise_europa_campagna_interpol-14698284/",
            "Content": "Una cinquantina di donne ammazzate e ritrovate in tutta Europa sono senza nome da anni. Resti più o meno conservati, trovati in vari Paesi, che restano senza un volto. Ma dietro a quelle ossa e quei brandelli di carne ci sono vite, famiglie, affetti, radici. Ora, l’Interpol lancia un appello internazionale per cercare di risolvere questa Spoon River tutta al femminile. L’iniziativa, proposta inizialmente da sei Paesi europei, si chiama \"Identify Me\". L’obiettivo è risolvere 46 casi irrisolti che coinvolgono donne non identificate i cui resti sono stati trovati anni fa in tutta Europa. La maggior parte delle donne è stata uccisa o è morta in circostanze sospette o inspiegabili. Si tratta di tutti casi irrisolti, omicidi senza motivo, sui quali non si è mai fatta luce. Alcuni risalgono a decenni fa. I resti mortali delle donne a cui si cerca di dare un nome si trovano anche in Italia, oltre che in Belgio, Germania, Paesi Bassi, Francia, Spagna. L'appello sottolinea l'importanza del coinvolgimento pubblico e della cooperazione internazionale nella risoluzione dei casi irrisolti. Offre la speranza di poter ottenere degli indizi cruciali, affinché la maggioranza di queste donne possa essere identificata e sia fatta giustizia. Queste persone non ritorneranno mai a casa, ma i loro familiari potranno avere una tomba su cui piangere, potranno finalmente ritornare a respirare, dopo anni di incertezza e vane ricerche, potranno avere un po’ di pace. Una delle schede contenute nel sito dell'Interpol L'iniziativa prende le mosse dal successo del primo appello \"Identify Me\", lanciato nel maggio 2023 per identificare 22 donne trovate senza vita, che ha ricevuto circa 1.800 segnalazioni dal pubblico. In quella occasione, fu risolto in pochi giorni un caso che rimaneva nel mistero da ben 31 anni. I familiari di una donna, Rita Roberts, residenti nel Regno Unito, riconobbero un tatuaggio della loro congiunta, che era partita da Cardiff nel Galles nel febbraio del 1992 e a maggio aveva interrotto i contatti con i parenti. La riconobbero appunto da un piccolo tatuaggio e così diedero un nome al corpo che fu trovato ad Anversa nel 1992 e che, ancora nel 2023, era sconosciuto. La donna era stata vittima di un omicidio. Sul sito Identify me dell’Interpol si possono visionare le foto o i disegni dei volti delle donne scomparse e si possono anche avere alcune indicazioni per comprendere chi possano essere. L’invito rivolto dall’Interpol ovviamente è a tutte le persone che hanno un familiare o un amico che risulta scomparso da anni e che non hanno idea di dove possa essere finito. Si cercherà di dare un nome a queste donne, di capire chi siano e di restituirle ai propri cari. In Italia, i corpi a cui si fa riferimento sono stati trovati a Genova, vicino a Prato, tra Mantova e Ferrara e non lontano da Como. Ogni caso permette di consultare una scheda, con particolari sul ritrovamento, sul corpo, come tatuaggi o segni distintivi, gioielli, abiti: insomma tutto quello che la polizia fino ad ora ha tenuto in considerazione ma senza ottenere risultati."
        },
        {
            "Title": "Dorotea Del Piero entra in Juventus: è la figlia di Alex",
            "Source": "La Stampa",
            "Date": "2024-10-08",
            "Link": "https://www.lastampa.it/sport/calcio/2024/10/08/news/dorotea_del_piero_figlia_juventus-14698349/",
            "Content": "Alex Del Piero e la figlia Dorotea Sarà il destino o quel cordone ombelicale che non si è mai staccato tra Alessandro Del Piero e la Juventus. Certo è che la storia tra lo storico numero 10 bianconero (mai dimenticato dai tifosi) e la “Vecchia Signora”, si arricchisce di un nuovo capitolo. Protagonista, questa volta, è la figlia di Alex. La 15enne Dorotea Del Piero che entrerà a far parte del settore giovanile della Juventus Women e inizierà ad allenarsi con la squadra Under 17 allenata da Luca Scarcella. Cresciuta calcisticamente nel Team Usa grazie all'esperienza della famiglia Del Piero a Los Angeles, chissà quali emozioni proverà nel vestire i colori bianconeri, cercando a seguire le orme del padre. Del Piero torna alla Juventus: si tratta di Dorotea, la figlia di Alex, che si unirà all’U17 della #JuventusWomen pic.twitter.com/24ruFsUbPI— Juventus Women VS (@juventuswomen_) October 7, 2024 Negli States, Dorotea ha sempre giocato come attaccante, vestendo la maglia numero 7. La mamma, Sonia Amoruso, ne ha seguito l'intera carriera anche attraverso i social, con un paio di video diventati virali negli anni scorsi. In uno datato 2020, si vede Dorotea partire da centrocampo, saltare un difensore e segnare un gol bellissimo con una pennellata di destro che ricorda tantissimo le prodezze del papà. Visualizza questo post su Instagram Un post condiviso da Sonia Amoruso (@sonia_amoruso) Numeri che hanno convinto la Juventus, che negli anni ha valorizzato parecchio la sua squadra femminile, ottenendone anche grandi risultati e contribuendo alla crescita dell’intero movimento. Visualizza questo post su Instagram Un post condiviso da Sonia Amoruso (@sonia_amoruso) Tra l’altro, oltre a Dorotea, anche Tobias, figlio maggiore di Alex, è sbarcato in Italia quest’anno, firmando un contratto con la formazione Under 18 dell'Empoli. Insomma, la passione per il calcio è senza ombra di dubbio nel dna della famiglia Del Piero. E, chissà, se questi segnali porteranno a un riavvicinamento di Pinturicchio (soprannome che fu dato ad Alex dall’avvocato Gianni Agnelli quando giocava nella Juve) all’Italia. Una cosa è sicura: si vedrà spesso sugli spalti nella veste di “papà-tifoso”."
        },
        {
            "Title": "Quali vaccini servono per un viaggio in Argentina?",
            "Source": "La Stampa",
            "Date": "2024-10-08",
            "Link": "https://www.lastampa.it/salute/dossier/vaccini/2024/08/20/news/vaccini_viaggi_argentina-423454042/",
            "Content": "“Faremo un viaggio di 3 settimane in argentina con un bambino di 4 anni ed uno di 6. Ho prenotato la prima dose del vaccino anti-Dengue ma sono ancora un po’ in dubbio se fargliela. Mentre per quanto riguarda febbre gialla la permanenza in aree endemiche è di 2 giorni, quindi non ci è stato consigliato. Cosa ne pensa?” Dengue, scoperte le strategie di invasione del virus (ma il vaccino funziona) di redazione Salute 22 Luglio 2024 Gentile lettore, viaggiare in Argentina con bambini piccoli può essere un'esperienza meravigliosa, ma è essenziale prendere alcune precauzioni per garantire la loro salute e sicurezza, soprattutto riguardo a malattie tropicali come la dengue e la febbre gialla. La Dengue è una malattia virale trasmessa dalle zanzare Aedes, che ha causato recenti epidemie in Argentina, soprattutto nelle regioni più calde e umide. Il vaccino contro la Dengue è generalmente raccomandato solo a persone che hanno già contratto la malattia e vivono in aree endemiche. Dato che il vostro viaggio è relativamente breve e non prevede soggiorni prolungati in zone ad alto rischio, potrebbe essere sufficiente adottare misure preventive come l'uso di repellenti, abiti a maniche lunghe e zanzariere. Queste precauzioni sono di solito efficaci nel ridurre il rischio di punture di zanzara. Per quanto riguarda la febbre gialla, anch'essa trasmessa da zanzare, è presente in alcune zone specifiche dell'Argentina. Se la vostra permanenza in aree endemiche è limitata a due giorni, il rischio di esposizione potrebbe essere considerato basso. Il vaccino contro la febbre gialla è molto efficace e, anche se non è stato consigliato nel vostro caso specifico, potrebbe comunque essere preso in considerazione se desiderate una protezione aggiuntiva. Tuttavia, anche in questo caso, le misure di protezione dalle zanzare potrebbero essere sufficienti per prevenire la malattia. In sintesi, sebbene le vaccinazioni siano un'opzione, un'attenta prevenzione delle punture di zanzara potrebbe essere la chiave per proteggere i vostri bambini durante il viaggio. Loading… *Susanna Esposito è professoressa ordinaria di pediatria dell’Università di Parma e direttrice della Clinica pediatrica dell’Azienda ospedaliero-Universitaria di Parma Le informazioni riportate vanno intese esclusivamente a scopo informativo: non rappresentano in alcun modo una consulenza medica e non possono sostituire diagnosi o indicazioni di trattamento consigliati dal proprio medico o da uno specialista. Argomenti vaccini - l'esperto risponde Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Herpes simplex, è in arrivo un vaccino o no? Recidive di Herpes zoster, si può fare un richiamo del vaccino? I vaccini anti-Covid possono abbassare le difese immunitarie nei fragili? Salute Gli italiani sanno ancora troppo poco su Hpv e tumore della cervice di Simone Valesini Il servizio sanitario in agonia, 4,5 milioni di italiani rinunciano alle cure: il rapporto Gimbe di Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Invitalia, fondo da 10 milioni per gli stage nelle aziende italiane: al via domande di interesse",
            "Source": "La Stampa",
            "Date": "2024-10-08",
            "Link": "https://www.lastampa.it/economia/2024/10/07/news/invitalia_stage_nelle_aziende_italiane_al_via_le_domande-14696938/",
            "Content": "È online la domanda per le imprese italiane interessate a ospitare giovani stagisti, di età compresa fra i 18 e i 30 anni, presso le proprie sedi in Italia e all'estero. Lo rende noto Invitalia specificando che le imprese riceveranno a rimborso un contributo di 10.000 euro sotto forma di voucher al termine dello stage. «Le imprese interessate potranno presentare domanda fino all'8 novembre prossimo sulla piattaforma dedicata, raggiungibile dal sito rete.giovani2030.it. Le domande saranno prese tutte in considerazione e non sarà considerato l'ordine cronologico di presentazione» specifica Invitalia. Attraverso la presentazione della domanda di partecipazione, le imprese - società di diritto italiano, con codice fiscale e partita Iva italiani, con almeno 30 dipendenti - potranno manifestare il loro interesse a ospitare, per un periodo di 6 mesi, fino a un massimo di 3 stagisti, diplomati e laureati di età compresa tra i 18 e i 30 anni, presso le proprie sedi in Italia e negli altri paesi della Ue. La dotazione finanziaria totale dell'iniziativa è pari a 10 milioni di euro, con una riserva del 50% per stage all'estero. In fase di presentazione della domanda le imprese possono decidere di co-finanziare lo stage, avendo così più possibilità di vedersi assegnare il voucher. Nella fase successiva l'azienda procederà direttamente con il processo di selezione e contrattualizzazione dei candidati. L'iniziativa rientra nel Progetto Rete, promosso dal Ministro per lo Sport e i Giovani attraverso il Dipartimento per le Politiche Giovanili e il Servizio Civile Universale e in collaborazione con Invitalia, che punta a sviluppare le competenze dei giovani, stimolando e accompagnando la loro vocazione imprenditoriale e facilitando l'ingresso nel mercato del lavoro."
        },
        {
            "Title": "Malattie rare e disagio mentale, quant’è difficile convivere con l’incertezza di diagnosi e cura",
            "Source": "La Stampa",
            "Date": "2024-10-08",
            "Link": "https://www.lastampa.it/salute/2024/10/08/news/malattie_rare_disagio_mentale_quant_e_difficile_convivere_con_incertezza_diagnosi_cura-423542686/",
            "Content": "L'incertezza sul proprio futuro, l'assenza di cure specifiche e la difficoltà di trovare risposte definitive creano una tempesta mentale che è difficile affrontare. Per molte persone affette da malattie rare, questo è solo l'inizio di un percorso segnato non solo dalle sfide fisiche, ma anche da un impatto psicologico devastante, dove ansia e depressione diventano compagni di viaggio inevitabili. Il legame tra malattie rare e disagio mentale è stato sottolineato durante l'evento \"Le sfide invisibili delle malattie rare e infrequenti: conoscere, comprendere e gestire gli impatti sulla salute mentale\", organizzato da The European House – Ambrosetti con il contributo di Amgen. L'evento ha messo in luce come la mancanza di diagnosi tempestive e l'assenza di terapie efficaci portino spesso i pazienti e le loro famiglie a vivere un costante stato di allarme, con ripercussioni psicologiche profonde. Quando non è sclerosi multipla Il caso della neuromielite ottica di Letizia Gabaglio 19 Settembre 2024 Errori diagnostici e poche cure Le malattie rare, che colpiscono meno di una persona ogni 2.000, condividono caratteristiche come l'insorgenza in età pediatrica, la natura cronica e multiorgano e la difficoltà diagnostica. Questo si traduce in un carico emotivo e mentale gravoso per i pazienti, che affrontano lunghi periodi di incertezza e spesso errori diagnostici. Infatti, il 60% dei pazienti riceve inizialmente una diagnosi errata, e per molti di loro, oltre il 95% delle malattie rare non ha una cura disponibile. Questa costante imprevedibilità costringe i malati rari a frequenti visite al pronto soccorso, con un tasso di accesso che è significativamente più alto rispetto alla popolazione generale. Notte Europea dei Ricercatori, un appello per la ricerca sulle malattie rare di Dario Rubino 27 Settembre 2024 Il disagio mentale di pazienti e caregiver L'impatto sulla salute mentale è evidente: i pazienti affetti da malattie rare hanno una probabilità 1,5 volte superiore di sviluppare disturbi mentali rispetto alla popolazione generale. “Fino al 50% di loro - spiega Irene Gianotto, Consultant Practice Healthcare, The European House – Ambrosetti - può manifestare ansia o depressione, causate dalla difficoltà di gestione della malattia, dall'isolamento sociale e dall'incertezza cronica. Questo disagio non colpisce solo i pazienti, ma anche i loro caregiver, il 75% dei quali sperimenta stress e affaticamento mentale”. Amiloidosi, diagnosi precoce e terapie: a che punto è la ricerca di Celeste Ottaviani 30 Settembre 2024 Incertezza sul futuro e isolamento A poca distanza dalla Giornata mondiale della salute mentale, che si celebra il 10 ottobre, si è voluto porre attenzione ai disagi di questo gruppo di pazienti che davvero deve affrontare sfide molto pesanti: \"Il senso di isolamento e l’incertezza legata alla diagnosi e alle prospettive future compromettono gravemente la qualità della vita e favoriscono l’insorgere di disturbi psichici concomitanti. A soffrine è anche la famiglia e in particolare i caregiver che si fanno carico dell’assistenza del paziente che spesso è molto impegnativa sia a livello fisico che emotivo. Comprendere questi fattori è essenziale per creare percorsi di supporto mentale che migliorino la vita dei pazienti\", spiega Camilla Callegari, direttrice della Scuola di Specializzazione in Psichiatria dell’Università dell’Insubria. Una questione (anche) di genere Per queste malattie esiste inoltre un tema di genere. In Italia sono, infatti, oltre 2 milioni le donne che hanno a che fare quotidianamente con una malattia rara: più di 1 milione come pazienti e altrettante come caregiver. “I numeri ci dicono che circa il 50-60% delle persone affette da malattie rare sono donne, spesso in età lavorativa e fertile, con impatti significativi su qualità della vita e benessere mentale”, fa notare Irene Gianotto. “Per 1 donna su 4 la situazione economica è cambiata dopo la diagnosi di malattia rara, con un peggioramento in 8 casi su 10 e oltre 3 giorni di lavoro persi al mese. Questo impone l’utilizzo di un approccio di genere per garantire diagnosi tempestive e trattamenti più mirati: l’età e il sesso sono infatti i principali determinanti della durata del percorso diagnostico, con donne e bambini che devono affrontare attese più lunghe rispetto a uomini e adulti”. I ‘segni’ lasciati dalla neuromielite ottica Un esempio emblematico è quello delle malattie rare come la neuromielite ottica di cui soffrono circa 1.500-2.000 persone in Italia, prevalentemente donne in piena età lavorativa. “Questa malattia neurologica – spiega Girolama Marfia, Responsabile UOSD Centro Sclerosi Multipla del Policlinico di Tor Vergata, Roma - provoca conseguenze fisiche e psicologiche che possono essere permanenti. I sintomi possono compromettere la vista, la mobilità e la capacità di condurre una vita normale”. Anche la mancanza di terapie adeguate e l'esclusione di questa patologia dall'elenco delle malattie rare esenti dal Sistema Sanitario Nazionale aggrava ulteriormente la situazione. “Vivere con la neuromielite ottica significa confrontarsi con attacchi che lasciano il segno, a volte in modo irreversibile. Ogni ricaduta può compromettere in maniera permanente la vista, la mobilità, la capacità di svolgere le proprie attività quotidiane, anche le più semplici”, spiega Elisabetta Lilli, paziente e presidente dell’Associazione Italiana Neuromielite Ottica. L’orbitopatia tiroidea Anche altre patologie come la malattia oculare tiroidea, che colpisce soprattutto le donne, mostrano quanto l'aspetto psicologico sia cruciale: “Si tratta di una patologia autoimmune che colpisce gli occhi e i tessuti circostanti e comporta cambiamenti nell’aspetto degli occhi e un loro rimodellamento”, spiega Mario Salvi, responsabile del Centro per l’Orbitopatia Basedowiana del Policlinico di Milano. “Rientra tra le malattie infrequenti di genere, con l’82% dei pazienti di sesso femminile. I ritardi della diagnosi accurata, insieme alla mancanza di protocolli di trattamento standardizzati, continuano a ostacolare l’erogazione ottimale delle cure. Inoltre, la deformazione dell’aspetto fisico può causare un senso di alienazione e compromettere la salute mentale”. Non riconoscersi allo specchio In questo contesto, il supporto psicologico diventa essenziale non solo per i pazienti, ma anche per i caregiver. “L’alterazione dell'aspetto fisico e della funzionalità visiva dovuta all’orbitopatia tiroidea può causare un significativo disagio emotivo legato all’immagine di sé, con effetti importanti sulla vita sociale e lavorativa, un aumento del rischio di depressione e ansia, e un senso di alienazione spesso devastante”, racconta Emma Balducci, paziente e presidente dell’Associazione Italiana Basedowiani Tiroidei. “È importante che chi segue questi pazienti integri la salute mentale nel trattamento di cura. Anche la conoscenza e la comprensione della malattia diventano armi contro l’ansia”. Concorda il professor Salvi che conclude: “Per la gestione clinica ottimale di questi pazienti, è necessario operare in un contesto di multidisciplinarietà con specialisti endocrinologi, oftalmologi e chirurghi dell'orbita che collaborino nella stessa struttura sanitaria e possano interagire con altre simili nel contesto di un network nazionale”. Argomenti malattie rare depressione salute mentale Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Salute mentale, stress e iper-lavoro aumentano i rischi Vivere con un partner depresso, i consigli per aiutarlo a uscirne Suicidio: nel bienno 2020-2021 oltre settemila casi in Italia tra gli adulti Salute Il servizio sanitario in agonia, 4,5 milioni di italiani rinunciano alle cure: il rapporto Gimbe Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale Arrivano gli psicologi che aiutano le persone a prevenire le malattie di Tiziana Moriconi leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Quanto si rischia con i tatuaggi",
            "Source": "La Stampa",
            "Date": "2024-10-08",
            "Link": "https://www.lastampa.it/salute/2024/10/07/news/tatuaggi_pericolo_rischio-423540997/",
            "Content": "Un ammasso di pigmenti colorati che formano un volto, un’immagine o una semplice scritta. Perché lo si fa? Per segnare un passaggio, esprimere la propria creatività, fissare un ricordo sulla pelle. Un europeo su tre è tatuato Scegliere di farsi un tatuaggio è una sensazione unica, che oltre il 30% dei giovani europei e il 40% dei coetanei statunitensi ha provato almeno una volta. Un ago sottilissimo che penetra lo strato superficiale di epidermide e deposita l’inchiostro nel derma, dove rimarrà per sempre, o quasi, al riparo da qualsiasi intempèria. Il peggior effetto collaterale? Pentirsi di averlo fatto. E aver sottovalutato i rischi. Perché secondo una parte della comunità scientifica potrebbero esserci altri rischi, più concreti, sulla nostra salute. Indagare i rischi a lungo termine È la tesi di Christel Nielsen, professoressa di Medicina ambientale all’Università di Lund, Svezia. Nielsen, che ha più di un tatuaggio, sta dedicando la sua vita da ricercatrice a studiare i rischi a lungo termine dei tattoo e del make-up permanente. «Quasi tutti i componenti del nostro gruppo di ricerca sono tatuati – dice Nielsen – ed è proprio perché i tatuaggi sono in crescita nel mondo, che credo sia fondamentale saperne di più sui possibili rischi». Nonostante il numero di tatuati stia aumentando di generazione in generazione, infatti, oggi mancano adeguate indagini epidemiologiche e analisi cliniche di lungo periodo. L’Agenzia internazionale per la ricerca sul cancro (Iarc) e l’Organizzazione mondiale della sanità (Oms), per esempio, non considerano i tatuaggi in sé cancerogeni, ma non escludono che possano esserlo. Ma quali sarebbero i meccanismi potenzialmente dannosi? Il problema degli inchiostri «I principali fattori – spiega la scienziata svedese – sono il trauma indotto dall’ago che raggiunge il derma, le sostanze contenute negli inchiostri e i loro prodotti di degradazione». I rischi non si sono ridotti con la tecnologia e l’impiego di inchiostri sempre più sicuri? «È vero – precisa – i vecchi inchiostri spesso contenevano metalli pesanti ed erano meno controllati, ma il problema di tutti gli inchiostri, anche quelli di ultima generazione, è che nel lungo periodo tendono a degradare, per esempio se esposti alla luce del sole». In breve, la radiazione solare decompone i pigmenti in particelle più piccole e tossiche, che reagiscono maggiormente con il sistema immunitario e tendono a migrare. Ciò spiega in parte il processo di “scolorimento”, che chi ha tatuaggi da diversi anni ben conosce. Tatuaggi, uno studio svedese ipotizza un aumento di rischio per linfomi (del 21%) di Giuliano Aluffi 30 Maggio 2024 Il rischio linfomi «Il nostro organismo percepisce il tatuaggio come un corpo estraneo da rimuovere e ciò causa una risposta del sistema immunitario, che finisce per trasportare una parte delle particelle di inchiostro fino ai linfonodi, dove rimarrà per sempre». Secondo una nuova analisi svolta da Nielsen e dal suo gruppo di ricerca proprio per questa ragione i tatuaggi aumenterebbero il rischio di sviluppare il linfoma del 21%. «Da non sottovalutare, infine, il rischio che vengano utilizzati dai tatuatori prodotti non certificati o commercializzati appositamente», continua Nielsen. Il regolamento europeo Reach vieta l’utilizzo di un gran numero di sostanze tossiche per la salute e fissa limiti di tolleranza per altre considerate meno pericolose. Nonostante ciò, diverse analisi condotte su inchiostri per tatuaggi in commercio hanno dimostrato la presenza di queste molecole in quantità superiori ai limiti. Si va dagli idrocarburi policiclici aromatici, ad ammine aromatiche primarie, fino ad alcuni metalli pesanti come cadmio, arsenico e piombo. «Al contrario di ciò che succede per farmaci e cosmetici – aggiunge la ricercatrice – non esistono studi valutati da Enti terzi come Fda o Ema sulla sicurezza degli inchiostri sul derma, che poi ne autorizzino la commercializzazione». Serve quindi selezionare con cura il tatuatore ed essere coscienti che i tatuaggi potrebbero avere effetti collaterali, che tuttavia sono ancora lontani dall’essere dimostrati. Occorreranno anni affinché analisi solide diano risultati conclusivi sull’eventuale pericolosità. Cambierà quindi la nostra percezione dei tatuaggi man mano che la scienza progredirà? «Non credo. Un tatuaggio – conclude Nielsen – può avere così tanti significati nella società moderna, che penso continueremo a usarli per esprimere la nostra identità oppure per fissare traguardi della nostra vita. Quel che è certo è che dovremo renderli più sicuri possibili per la nostra salute». Argomenti dermatologia tumori Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Caso Bucci, tumori della pelle: quali sono e quando possono creare metastasi Farmaci, gli anziani ne prendono troppi: fino a 10 al giorno Melanoma, con l’immunoterapia la metà dei pazienti è vivo a dieci anni Salute Gli italiani sanno ancora troppo poco su Hpv e tumore della cervice di Simone Valesini Il servizio sanitario in agonia, 4,5 milioni di italiani rinunciano alle cure: il rapporto Gimbe di Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Imam di Bologna Zulfiqar Khan espulso, rivendicava sostegno ad Hamas",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/imam_bologna_espulso_hamas-14699452/",
            "Content": "Il pachistano Zulfiqar Khan, imam della moschea di via Jacopo di Paolo a Bologna, è stato portato in Questura per essere espulso. A darne notizia è un comunicato dove il suo difensore Francesco Murru parla del «ritorno ad uno stato di polizia e al perseguimento dei reati di opinione». Il ministro dell'Interno ha firmato un decreto di allontanamento dal territorio nazionale per motivi di sicurezza dello Stato: si segnala che Zulfiqar ha manifestato una visione integralista del concetto di jihad e, tra l'altro, esaltato il martirio e l'operato dei mujahidin nel conflitto israeliano-palestinese, rivendicando il sostegno ad Hamas. Il ministro Matteo Piantedosi sottolinea nel decreto di espulsione per l'imam pachistano Zulfiqar Khan come dall'autunno 2023 questi era emerso all'attenzione per il suo \"crescente fanatismo ideologico\" e per la sua \"propensione\" verso posizioni radicali\", connotate da un forte risentimento antioccidentale e antisemita e da una retorica omofoba e antifemminista. In uno dei suoi sermoni, si aggiunge, ha esortato i fedeli musulmani a combattere la pretesa dello Stato di imporre il pagamento dei tributi in quanto le risorse devono rimanere nella comunità musulmana. In un incontro in un centro di Bologna avrebbe definito l'omosessualità «una malattia da curare» che ogni musulmano ha il diritto di contrastare «per evitare conseguenze catastrofiche quali addirittura l'estinzione stessa del genere umano». In video pubblicati sui social tra novembre 2023 e aprile 2024 ha accusato americani, tedeschi, francesi, inglesi e italiani di sostenere «gli impuri sionisti» e in un altro ha invocato Allah affinché distrugga gli oppressori, cioè gli Stati occidentali che appoggiano Israele. Risulterà anche in grado di generare proselitismo e in contatti con stranieri emersi in indagini per la loro appartenenza ad ambienti \"dell'Islam ultra-radicale\" e che è in grado di favorire l'infiltrazione nel territorio bolognese di organizzazioni politico-religiose e para-sociali. terrorista. Il pachistano 54enne, entrato in Italia dal 1995, è titolare di permesso di soggiorno, revocato contestualmente all'espulsione. Il provvedimento ora deve essere convalidato in tribunale e può essere impugnato al Tar del Lazio."
        },
        {
            "Title": "Disastro Sanità, 4,5 milioni rinunciano a curarsi. Mattarella: il servizio sanitario nazionale è un pilastro del diritto a salute",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/disastro_sanita_45_milioni_di_italiani_rinunciano_a_curarsi_volano_le_cliniche_private-14698404/",
            "Content": "Roma. E’ lo stesso presidente della Repubblica a lanciare lìallarme. \"Il Servizio sanitario nazionale -dice Sergio Mattarella – costituisce una risorsa preziosa ed è pilastro essenziale per la tutela del diritto alla salute, nella sua duplice accezione di fondamentale diritto dell'individuo e interesse della collettività. La sua efficienza è frutto delle risorse dedicate e dei modelli organizzativi applicati, responsabilità, quest'ultima, affidata alle Regioni\". I numir parlano chiaro: gli investimenti in sanità vanno sempre più giù rispetto al Pil e la spesa delle famiglie per le cure fa boom salendo di un altro 10,3% nel 2023 rispetto all’anno precedente, passando da 41,5 a 45,9 miliardi. E chi non può spendere alza le mani rinunciando alle cure. Cosa che hanno fatto lo scorso anno 4,5 milioni di italiani, di cui 2,5 milioni per motivi economici. Sono i numeri di quella che il 7° Rapporto Gimbe sullo stato di salute del nostro Ssn definisce “la vera emergenza del Paese”. Il divario della spesa sanitaria pubblica pro capite è di € 889 rispetto alla media dei paesi OCSE membri dell’Unione Europea, con un gap complessivo che sfiora i € 52,4 miliardi. Se a questo si sommano la crisi motivazionale del personale che abbandona il SSN, il boom della spesa a carico delle famiglie le rinuncie alle cure, le inaccettabili diseguaglianze regionali e territoriali, la migrazione sanitaria e i disagi quotidiani sui tempi di attesa e sui pronto soccorso affollati “ecco che la tenuta del SSN -afferma il Presidente di Gimbe Nino Cartabellotta- è prossima al punto di non ritorno, che i princìpi fondanti di universalismo, equità e uguaglianza sono stati ormai traditi e che si sta lentamente sgretolando il diritto costituzionale alla tutela della salute, in particolare per le fasce socio-economiche più deboli, gli anziani e i fragili, chi vive nel Mezzogiorno e nelle aree interne e disagiate”. Malati di Alzheimer, la vita a ostacoli delle famiglie: “Diagnosi tardive e pochi fondi per l’assistenza. La speranza è la ricerca” paolo russo 05 Ottobre 2024 “La grave crisi di sostenibilità del SSN – afferma Cartabellotta – è frutto anzitutto del definanziamento attuato negli ultimi 15 anni da tutti i Governi, che hanno sempre visto nella spesa sanitaria un costo da tagliare ripetutamente e non una priorità su cui investire in maniera costante: hanno scelto di ridurre il perimetro della tutela pubblica per aumentare i sussidi individuali, con l’obiettivo di mantenere il consenso elettorale, ignorando deliberatamente che qualche decina di euro in più in busta paga non compensano certo le centinaia di euro da sborsare per un accertamento diagnostico o una visita specialistica». Il Fabbisogno Sanitario Nazionale (FSN) dal 2010 al 2024 è aumentato complessivamente di € 28,4 miliardi, in media € 2 miliardi per anno, ma con trend molto diversi. Nel periodo pre-pandemico (2010-2019) alla sanità pubblica sono stati sottratti oltre € 37 miliardi tra “tagli” per il risanamento della finanza pubblica e minori risorse assegnate rispetto ai livelli programmati. Negli anni 2020-2022 il FSN è aumentato di ben € 11,6 miliardi, una cifra tuttavia interamente assorbita dai costi della pandemia COVID-19, che non ha permesso un rafforzamento strutturale del SSN né consentito alle Regioni di mantenere in ordine i bilanci. Per gli anni 2023-2024 il FSN è aumentato di € 8.653 milioni: tuttavia, nel 2023 € 1.400 milioni sono stati assorbiti dalla copertura dei maggiori costi energetici e dal 2024 oltre € 2.400 milioni sono destinati ai doverosi rinnovi contrattuali del personale. Le previsioni per il prossimo futuro non lasciano intravedere alcun rilancio del finanziamento pubblico per la sanità: infatti, secondo il Piano Strutturale di Bilancio deliberato lo scorso 27 settembre in Consiglio dei Ministri, il rapporto spesa sanitaria/PIL si riduce dal 6,3% nel 2024-2025 al 6,2% nel 2026-2027). A fronte di una crescita media annua del PIL nominale del 2,8%, nel triennio 2025-2027 il Piano Strutturale di Bilancio stima una crescita media della spesa sanitaria del 2,3% annuo. “Questi dati – spiega Cartabellotta – confermano il continuo e progressivo definanziamento del SSN che non tiene conto dell’emergenza sanità e prosegue ostinatamente nella stessa direzione dei Governi precedenti”. IL CASO Maxi-tassa sulle sigarette: da 1 a 5 euro al pacchetto, ecco come si cercano soldi per la sanità Paolo Russo 04 Ottobre 2024 Rispetto al 2022, nel 2023 i dati ISTAT documentano che l’aumento della spesa sanitaria totale (+€ 4.286 milioni) è stato sostenuto esclusivamente dalle famiglie come spesa diretta (+€ 3.806 milioni) o tramite fondi sanitari e assicurazioni (+€ 553 milioni), vista la sostanziale stabilità della spesa pubblica (-€ 73 milioni). La spesa out-of-pocket – ovvero quella pagata direttamente dai cittadini – che nel periodo 2021-2022 ha registrato un incremento medio annuo dell’1,6% (+€ 5.326 in 10 anni), nel 2023 si è impennata aumentando del 10,3% (+€ 3.806 milioni) in un solo anno. Crolla la spesa per la prevenzione, che rispetto al 2022, nel 2023 si riduce di ben € 1.933 milioni (-18,6%). “Tenendo conto che la prevenzione – commenta Cartabellotta – è la “sorella povera” del SSN, al quale viene allocato circa il 6% del finanziamento pubblico, tale riduzione rappresenta un’ulteriore spia del sotto-finanziamento che, inevitabilmente, costringe Regioni e Aziende sanitarie a sottrarre risorse ad un settore sì fondamentale, ma considerato differibile. Ma tagliare oggi sulla prevenzione avrà un costo altissimo in termini di salute negli anni a venire, documentando la miopia di queste scelte di breve periodo”. Intanto procede a rilento l’attuazione del Pnrr per potenziare la rete di assistenza territoriale. I risultati preliminari del 4° Monitoraggio Agenas documentano che, al 30 giugno 2024 sono stati dichiarati attivi dalle Regioni il 19% delle Case di Comunità (268 su 1.421), il 59% delle Centrali Operative Territoriali (362 su 611) e il 13% degli Ospedali di Comunità (56 su 429) , con ritardi particolarmente marcati nel Mezzogiorno. Il target intermedio sulla percentuale di over 65 in assistenza domiciliare è stato raggiunto a livello nazionale e in tutte le Regioni tranne che in tre Regioni del Sud. Al 31 luglio 2024 sono stati realizzati il 52% dei posti letto di terapia intensiva e il 50% di quelli di terapia sub-intensiva, con nette differenze regionali. Questo è un articolo a pagamento, ma oggi te lo regaliamo."
        },
        {
            "Title": "A Parma, un centro da 400 milioni di euro per rilanciare le biotecnologie italiane",
            "Source": "La Stampa",
            "Date": "2024-10-08",
            "Link": "https://www.lastampa.it/salute/2024/10/08/news/parma_centro_400_milioni_euro_biotecnologie_italiane-423543193/",
            "Content": "Un nuovo polo di eccellenza, che fonderà ricerca, sviluppo e produzione di farmaci biologici innovativi. È il Biotech Center of Excellence, appena inaugurato a Parma da Chiesi Farmaceutici: una struttura progettata per coprire l’intero processo produttivo di anticorpi monoclonali, enzimi e altre proteine complesse, dalle colture cellulari al prodotto finito, controllo di qualità e confezionamento finale. Ma anche per stabilire sinergie con università e centri di ricerca nazionali e internazionali, per sviluppare nuove terapie, con un’attenzione particolare per le malattie genetiche rare. “La creazione dei centro eccellenza si colloca all’interno di un più generale sforzo per partecipare al rilancio dell’industria farmaceutica europea, un settore strategico, come segnalato di recente dal Rapporto Draghi, che oggi stenta a stare al passo con le aziende di paesi come gli Stati Uniti o la Cina”, ha spiegato Alessandro Chiesi, presidente del gruppo, durante l’inaugurazione. “Basti pensare che oggi il 48% dei nuovi prodotti biotecnologici vengono dagli Usa, e solo il 25% dall’Europa. Appena 25 anni fa era l’opposto”. malattie rare Ecco il piano per salvare Holostem: tre le condizioni di redazione Salute 29 Novembre 2023 Un lento declino della ricerca europea In effetti, oggi i tre quarti dei laureati europei in biotecnologie sceglie di rimanere in America al termine del dottorato. E nel 2022 solo due tra i primi 10 prodotti farmaceutici più venduti in Europa è stato prodotto da aziende europee. Cifre che descrivono un lento, ma costante, declino della ricerca europea, e con lei, dell’accesso dei cittadini dell’unione a trial clinici e farmaci innovativi. Nei prossimi mesi comincia la produzione Il Biotech Center of Excelence è un progetto da 120 milioni di euro di infrastrutture, con un budget totale che dovrebbe lievitare fino a 400 milioni entro il 2030, prendendo in considerazione anche materiali, tecnologie innovative, sviluppo di competenze e formazione. Quando sarà pienamente operativo, questo polo di eccellenza di Parma impiegherà fino a 200 professionisti altamente specializzati. La produzione farmaceutica inizierà nei prossimi mesi, inizialmente per sostenere la filiera dei quattro farmaci biotecnologici attualmente presenti nella pipeline dell’azienda. E quindi – questo è il programma – per supportare lo sviluppo di nuove terapie biotecnologiche, indirizzate principalmente alla cura delle malattie rare. Le biotecnologie avanzate “Questo centro rappresenta un simbolo dell'impegno di Chiesi nello sviluppo di terapie innovative per malattie complesse e rare, ma conferma anche il valore della collaborazione nell’ambito della ricerca, tra soggetti pubblici e privati”, ha commentato il Ministro dell’Università e della Ricerca, Anna Maria Bernini, durante la cerimonia di inaugurazione. “L'investimento in biotecnologie avanzate, come lo sviluppo di anticorpi monoclonali e proteine complesse, è fondamentale per migliorare la qualità della vita di molte persone e per rafforzare la posizione dell'Italia come hub di eccellenza scientifica e tecnologica. Questo polo di eccellenza non solo avrà un impatto diretto sulla salute dei pazienti, ma contribuirà anche allo sviluppo economico e tecnologico del nostro Paese”. La collaborazione pubblico-privato Dell’importanza della ricerca privata per il Sistema Sanitario Nazionale ha parlato anche Francesco Saverio Mennini, Capo Dipartimento della programmazione, dei dispositivi medici, del farmaco e delle politiche in favore dell’SSN, intervenuto per rappresentare il Ministro della Salute, Orazio Schillaci. “Il nuovo stabilimento, realizzato grazie ad un impegnativo investimento del Gruppo, è la dimostrazione tangibile di quanto sia importante la collaborazione attiva tra ricerca scientifica e produzione industriale per aprire nuove prospettive terapeutiche a tanti pazienti che, insieme alle loro famiglie, si trovano a dover affrontare momenti così difficili come quelli della malattia, soprattutto quando si tratta di malattie rare”, ha spiegato Mennini. “Questa iniziativa è la prova evidente che la collaborazione tra ricerca scientifica, iniziativa imprenditoriale e sviluppo produttivo è la formula vincente e che l’Italia, con la sua industria farmaceutica, ha le carte in regola per essere protagonista nel campo delle biotecnologie e nei settori tecnologicamente più avanzati della medicina del futuro”. Argomenti farmaci medicina e ricerca Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Un nuovo farmaco blocca l’emicrania prima che inizino i sintomi Gli italiani sanno ancora troppo poco su Hpv e tumore della cervice Diabete, autotrapianto di isole pancreatiche da staminali fa regredire la malattia Salute Gli italiani sanno ancora troppo poco su Hpv e tumore della cervice di Simone Valesini Il servizio sanitario in agonia, 4,5 milioni di italiani rinunciano alle cure: il rapporto Gimbe di Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Fnac abbassa la soglia dell’Opa su Unieuro. Quota sufficiente al delisting della catena",
            "Source": "La Stampa",
            "Date": "2024-10-08",
            "Link": "https://www.lastampa.it/economia/2024/10/07/news/fnac_abbassa_soglia_opa_su_unieuro-14697224/",
            "Content": "(reuters) Fnac Darty e Ruby Equity Investment hanno abbassato al 66,67% (dal 90%) la soglia minima della partecipazione che dovranno detenere in Unieuro ai fini della validità dell’Opa che hanno lanciato sulla catena di elettronica italiana. Lo comunica il gruppo francesce sottolineando che, grazie a questa partecipazione Fnac Darty e Ruby saranno in grado di fondere Unieuro in una società non quotata e ottenere così il suo delisting da Piazza Affari. Opa su Unieuro, la Fnac torna in Italia. E punta a diventare il leader europeo danilo ceccarelli 16 Luglio 2024 Fnac Darty e Ruby rispondono anche ai fondatori della catena italiana che si oppongono all’Opa e «riaffermano la forte convinzione relativamente all’attrattività del corrispettivo, che valuta Unieuro a 12,01 euro per azione e rappresenta un premio del 42%, ritenuto anche congruo dal punto di vista finanziario dai due consulenti finanziari indipendenti nominati dal cda di Unieuro». Inoltre «sono convinti che la combinazione rappresenti un vantaggio per clienti, dipendenti e affiliati in franchising e intendono mantenere tutti i dipendenti di Unieuro». Borsa Italiana comunica anche che oggi sono state consegnate 9.863 azioni ordinarie. Dall'inizio dell'operazione sono state consegnate: 352.718 azioni ordinarie pari al 1,7692% dei titoli in oggetto. Le azioni Unieuro acquistate sul mercato nei giorni 24 e 25 ottobre 2024 non potranno essere apportate in adesione all'offerta. L'operazione, al prezzo di 12,00 euro per azione ordinaria (corrisposti con 9 euro in denaro e 0,1 azioni di Fnac Darty) si concluderà il 25 ottobre."
        },
        {
            "Title": "Salute mentale, stress e iper-lavoro aumentano i rischi",
            "Source": "La Stampa",
            "Date": "2024-10-08",
            "Link": "https://www.lastampa.it/salute/2024/10/08/news/salute_mentale_stress_e_iper-lavoro-423542709/",
            "Content": "Un’Italia illuminata di verde per ricordarci dei pazienti che soffrono di malattie mentale, ma anche dei medici che, a fatica, lavorano nei Dipartimenti di Salute Mentale. Quest’anno, infatti, al centro della Giornata Mondiale della Salute Mentale ci sono da un lato i pazienti, la cui psiche è messa a dura prova da ambienti di lavoro stressanti e ostili, dall’altro i medici che, tra doppi e tripli turni, spesso in condizioni di scarsa sicurezza, con il crescente timore di rivalse legali, continuano a lavorare strenuamente per fronteggiare la valanga di richieste d’aiuto che arrivano ogni giorno. Senza contare la presenza di altri determinanti sociali, quali le nuove forme di povertà, le tensioni sociali e la fragilità delle famiglie e dei giovani. L’intreccio tra lavoro, società e salute mentale è dunque il focus scelto dall'Organizzazione Mondiale della Sanità per celebrare la Giornata di quest’anno. L’obiettivo complessivo della giornata, naturalmente, è quello di accrescere la consapevolezza attorno ai problemi della salute mentale nel mondo e creare maggiori opportunità di confronto per tutte le parti coinvolte: medici, Istituzioni, associazioni. “Condizioni di lavoro caratterizzate da forte stress e precariato, ma anche da pregiudizi, discriminazioni e molestie, possono comportare gravi rischi per la salute mentale – spiega Liliana Dell’Osso, presidente della Società Italiana di Psichiatria (SIP) –. E, come ricorda l’OMS, con il 60% della popolazione mondiale al lavoro, il 15% della quale affetta da un disturbo mentale, è necessaria un'azione urgente per ridurre lo stigma sul posto di lavoro attraverso la consapevolezza e la formazione e per creare un ambiente di lavoro più sano e inclusivo che protegga e supporti attivamente la salute mentale. Senza considerare come lo stigma crei una barriera all’occupazione e le persone affette da gravi disturbi mentali siano in gran parte escluse dal mondo del lavoro o impiegate in attività poco retribuite o insicure, spesso prive di tutele adeguate”. La prevalenza dei disturbi mentali sta per superare quella delle patologie cardiovascolari. Depressione e altre patologie psichiche saranno le più diffuse nel mondo già prima del 2030, anno in cui, sempre l’OMS, aveva stimato il ‘sorpasso’. Numeri che valgono in Italia il 4% del prodotto interno lordo tra spese dirette e indirette. Senza contare la diminuzione dell’aspettativa di vita di 10 anni. A livello globale, si stima che ogni anno si perdano circa 12 miliardi di giornate lavorative a causa di depressione e ansia, con un costo di 1 trilione di dollari all’anno in termini di perdita di produttività. A fronte delle dimensioni “pandemiche” raggiunte dai disturbi mentali, non corrisponde un aumento o un miglioramento dei servizi di cura, in particolare nel nostro paese. I Dipartimenti di Salute Mentale (DSM), infatti, sono diminuiti di numero (dai 183 del 2015 ai 139 del 2023), e stanno vivendo una profonda crisi di personale, soprattutto medico: si stima che il prossimo anno mancheranno all’appello altri mille psichiatri. Salute mentale: “In Italia 2 milioni senza cure. Servono 2 miliardi in più” 07 Ottobre 2024 “La realtà è che in un decennio che ha visto quintuplicare i casi di molte patologie psichiatriche, soprattutto tra i più giovani e le categorie più fragili, l’Italia della salute mentale si è trovata a lottare ad armi impari con la società che cambia, con sempre meno risorse, sempre meno strutture pubbliche e sempre meno personale, che abbandona i dipartimenti per mancanza di sicurezza e di certezze professionali – evidenzia Emi Bondi, presidente uscente SIP e componente del tavolo tecnico sulla salute mentale del Ministero della Salute –. Troppi ormai anche i casi di violenza quotidiana denunciati (35 i casi ‘gravi’ nell’ultimo anno segnalati alla SIP), soprattutto nell’ambito del pronto soccorso. Senza contare l’enorme difficoltà di svolgere ricerca scientifica pubblica. Tutto questo naturalmente finisce con il gravare con i pazienti, che si trovano più soli con meno assistenza e meno attenzioni. Nessun ‘bonus’ potrà mai supplire alla carenza di risorse tolte al servizio pubblico e alla medicina territoriale, vero punto di riferimento per la popolazione, che ha bisogno di investimenti strutturali, annunciati da tempo ma mai resi disponibili”. In questo contesto, posti di lavoro malsani possono essere sia causa che “amplificatori” di problemi più ampi che incidono negativamente sulla salute mentale, tra cui discriminazione e disuguaglianza basate su fattori quali razza, sesso, identità di genere, orientamento sessuale, disabilità, origine sociale, condizione di migrante, religione o età. Ci accorgiamo della fragilità dei ragazzi solo nei casi di cronaca nera David Lazzari 24 Settembre 2024 “Bisogna evitare che il lavoro amplifichi disagi preesistenti o assimili questioni sociali più generali che hanno effetti negativi sulla salute mentale, ad esempio disuguaglianza, discriminazione ma anche bullismo e violenza. – Conclude la professoressa Dell’Osso –. Essere senza lavoro rappresenta un rischio per la salute mentale. Disoccupazione, precarietà lavorativa e finanziaria e recente perdita del lavoro sono fattori di rischio per tentativi di suicidio. Servono programmi di inserimento per persone con problemi di salute mentale e azioni di supporto per i lavoratori che rientrano dopo un’assenza causata da un disturbo mentale. Per questo la SIP richiama l’attenzione delle Istituzioni al fine di favorire politiche che favoriscano sia la prevenzione negli ambienti di lavoro che il contrasto a situazioni che possono minare la salute mentale”. Argomenti salute mentale depressione Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Malattie rare e disagio mentale, quant’è difficile convivere con l’incertezza di diagnosi e cura Vivere con un partner depresso, i consigli per aiutarlo a uscirne Suicidio: nel bienno 2020-2021 oltre settemila casi in Italia tra gli adulti Salute Arrivano gli psicologi che aiutano le persone a prevenire le malattie di Tiziana Moriconi Bambini, contro la noia lasciateli liberi di inventare il gioco di Viola Rita Malattie rare e disagio mentale, quant’è difficile convivere con l’incertezza di diagnosi e cura di Irma D'Aria Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare di Federico Mereta leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Due falli da rigore identici nella stessa partita: sembra che i giocatori non abbiano capito le regole del calcio",
            "Source": "La Stampa",
            "Date": "2024-10-08",
            "Link": "https://www.lastampa.it/sport/calcio/2024/10/08/news/magdeburg_greuther_furth_bundesliga_falli_mano-14699253/",
            "Content": "Se vi annoiano le partite e le polemiche del calcio italiano, questo weekend è la 2. Bundesliga (la Serie B tedesca) a regalare grandi emozioni, con un match clamoroso, deciso da due rigori davvero singolari. Magdeburgo-Fürth non sarà certamente ricordata per particolari gesti tecnici, ma per due falli di mano che raramente si vedono sui campi professionistici. Incredibile in Germania: mai visti due rigori così nella stessa partita Jung, difensore distratto Siamo intorno al quarto d’ora. Nahuel Noll, portiere della squadra ospite, rimette in gioco il pallone passandolo con la mano al compagno di squadra Gideon Jung. Il trentenne difensore tedesco, però, al posto di avviare una fulminea ripartenza, prende il pallone con le mani e lo riposiziona. Errore da matita rossa, Noll aveva già dato il via all’azione ed è quindi un nettissimo fallo di mani in area di rigore. E così, il penalty è la logica conseguenza. Dal dischetto si presenta El Hankouri, ma Noll ci regala un nuovo colpo di scena: rigore parato. Ma sulla ribattuta El Hankouri fa gol, portando la squadra di casa in vantaggio. Il fischio immaginario Basterebbe questo episodio per inserire questo match negli annali degli errori del calcio europeo, ma poco prima della fine del primo tempo, con il Magdeburgo avanti per 2-0, l’inerzia della partita cambia grazie a un nuovo curioso episodio. Roberto Massimo del Fürth si avvicina all’area di rigore avversaria e Hugonet del Magdeburgo lo contrasta in maniera decisa. Senza alcuna ragione logica, il giocatore di casa Daniel Heber si convince che l’arbitro abbia assegnato un calcio di punizione dal limite e, così, raccoglie il pallone con le mani in area. Incredibile a dirsi: si tratta di un altro inappellabile calcio di rigore. Green si presenta sul dischetto e segna il 2-1, dando il via alla rimonta che sarà completata a 15 minuti dalla fine. Una domenica davvero insolita a Magdeburgo."
        },
        {
            "Title": "Femminicidio a Gravina, la figlia: \"Mio padre accoltellò anche mio fratello\"",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/femminicidio_gravina_puglia_figlia-14698770/",
            "Content": "Nella foto Giuseppe Lacarpia e la vittima, Maria Angela Turturo GRAVINA DI PUGLIA. Le denunce di anni fa per quel marito aggressivo. Poi gli altri episodi di violenza taciuti. «Spesso interveniva la famiglia di mio padre a mediare e quindi mamma non ha più denunciato. Voleva andare via». Nella deposizione di Antonia Lacarpia, tutto il peso di una situazione familiare difficile. Sua madre è stata uccisa e il padre è accusato dell’omicidio. Ad incastrarlo, il racconto che la donna, prima di morire, ha affidato a tre persone: un poliziotto intervenuto per soccorrerla, una ragazza che ha assistito alla scena e sua figlia dal letto «della stanza rossa del pronto soccorso». Poche parole con cui Maria Arcangela Turturo ha svelato quello che era accaduto. Nell’agro di Gravina in Puglia, in provincia di Bari, la notte tra sabato e domenica scorsi. «Mamma era lucida – dice la figlia - perché ha parlato perfettamente con me. Io le ho chiesto: “Cosa è successo?” e lei mi ha risposto: “Mi voleva uccidere, mi voleva uccidere!”». E ora Giuseppe Lacarpia, pregiudicato di 65 anni, è in carcere con l’accusa di omicidio premeditato e aggravato. Secondo gli inquirenti, avrebbe dato fuoco alla moglie (che era in auto) simulando un incidente stradale. Poi, quando lei è riuscita a fuggire dall’abitacolo, avrebbe tentato di finirla a mani nude. Maria è morta poco dopo, in ospedale. Aveva 60 anni. «Era in condizioni pietose. Le ho chiesto perché avesse i capelli bruciati e mi ha detto: “Mi ha chiuso in macchina con le fiamme”». Gravina, dà fuoco alla moglie e poi la uccide: arrestato. La donna, prima di morire, racconta l’aggressione alla polizia 07 Ottobre 2024 Una rosa sul luogo dove è stata trovata l'auto in fiamme di Maria Arcangela Turturo, Gravina in Puglia (ansa) Lacarpia, circa 15 anni fa, era già stato in carcere per aver accoltellato il figlio intervenuto per sedare una lite tra i genitori. «La storia dei miei è infinita: l’ha fatta arrivare almeno tre volte al pronto soccorso, la maltrattava» si legge ancora negli atti. Maria spesso si rifugiava a casa delle figlie, poi tornava dal marito. I litigi erano nati molti anni fa per problemi economici e la difficoltà di mantenere l’azienda di famiglia di allevamento e produzione casearia. «In quel periodo, mamma presa dalla disperazione aveva dato fuoco al trattore di papà, nel 2009». Nei litigi spesso intervenivano anche i fratelli «i quali si ammazzavano di botte mio padre con i miei fratelli. Volevano aiutare mia madre, ma lui era troppo violento». Una volta l’uomo tentò di accoltellare uno dei figli e fu arrestato. «Forse lui ha sempre avuto rabbia nei confronti di mia madre dall’incendio e da quando fu arrestato per il tentato omicidio di mio fratello. Lui non aveva accettato questa cosa che era stato in carcere». Nelle parole di Antonia, il filo di una violenza tra le mura domestiche che si trascinava da anni. Poi, circa 6 anni fa, per Giuseppe Lacarpia la diagnosi di demenza senile e Alzheimer. Fu anche ricoverato in psichiatria e, per due volte, tentò il suicidio. Dopo la cura sembrava stesse meglio, i medici avevano raccomandato alla moglie di non lasciarlo solo, ma – stando al racconto di chi lo conosceva - non era in condizioni di incapacità. Nonostante tutto, Maria continuava ad occuparsi di lui. Il giorno dopo avrebbe dovuto accompagnarlo al controllo con lo psichiatra. Secondo la procura, l’uomo avrebbe premeditato tutto. Poche ore prima dell’omicidio, la famiglia aveva festeggiato un compleanno. I parenti più stretti erano meravigliati del fatto che volesse prendere la sua auto anziché andare con loro e lui si sarebbe giustificato dicendo che, dopo la festa, voleva portare la moglie a fare un giro e comprarle uno yogurt. Nel corso della serata, più volte, è uscito per controllare la macchina nel parcheggio. Poi ha atteso che uno dei figli – che abita sulla stessa strada – andasse via prima di lui. E, proprio in via vicinale dei Pigni, dove la coppia viveva, ha dato fuoco all’auto. Con la moglie all’interno. Alla vista di quelle fiamme, alcuni ragazzi si sono fermati per prestare soccorso. «Sentivamo “aiuto, aiuto”. Quando siamo arrivati c’era la donna a terra sdraiata ed un uomo in ginocchio che aveva le mani su di lei, sembrava sul petto. La donna, muoveva le mani e le braccia come a volerlo spostare e gridava» spiega una testimone. E in quei drammatici istanti, hanno pensato che l’uomo potesse avere con sé un’arma. «Quando ci ha visto si è alzato ed è rimasto qualche secondo in piedi. Poi si è rimesso sopra di lei, ha ripreso a spingere con le mani sul petto della donna». Nel video si sente la ragazza che urla: «Che cazzo stai facendo?». A quel punto, l’arrivo di un’altra auto. A bordo due persone, allontanano Maria dall’auto in fiamme. La testimone racconta che era lucida. «Mi ha detto frasi che non mi riesco a dimenticare: “Mi voleva togliere davanti”»."
        },
        {
            "Title": "Cgil, al via la mobilitazione fino allo sciopero generale",
            "Source": "La Stampa",
            "Date": "2024-10-08",
            "Link": "https://www.lastampa.it/economia/2024/10/07/news/cgil_mobilitazione_sciopero_generale-14696883/",
            "Content": "Nella foto la manifestazione di Cgil e Uil contro la legge di Bilancio nel novembre del 2023 ROMA. La prossima legge di bilancio, ma non solo; il decreto sicurezza e poi il decreto lavoro, gli stipendi sempre al palo ed una prospetti di austerità in arrivo con la prossima legge di bilancio che proprio non convince. La strada intrapresa dal governo su più fronti “è sbagliata” sostiene il sindacato guidato da Maurizio Landini. Per questo l’Assemblea generale della Cgil che si è riunita ieri a Roma ieri ha votato un ordine del giorno col quale “considera necessario che la mobilitazione arrivi fino allo sciopero generale” e per questo ha dato mandato alla Segreteria nazionale “di verificare e definirne con le altre organizzazioni sindacali confederali le modalità e i tempi, utili a contrastare le scelte del governo in vista della manovra di bilancio, a sostegno delle proposte sindacali in materia di politiche economiche, sociali e fiscali, per un diverso modello sociale e di impresa, per difendere e rafforzare il sistema pubblico – dalle pensioni alla sanità, dall’istruzione a un piano straordinario di assunzioni – quali diritti permanenti e garantiti per tutte e tutti i cittadini, per nuove politiche industriali e di investimento ambientalmente e socialmente sostenibili, per un diverso sviluppo dei settori del turismo e del terziario, per la difesa dell’occupazione e il superamento della precarietà, per l’aumento del potere d’acquisto a partire dal rinnovo dei contratti, per la centralità, la dignità e la libertà del lavoro”. Scioperi a ottobre, tutte le date da segnare. Stop ai trasporti locali, ferroviari, aerei ma anche sanità e scuola 05 Ottobre 2024 In particolare l’Assemblea Cgil nel suo documento “denuncia l’ulteriore aggravarsi” “sia della situazione internazionale, per l’espandersi della guerra e della crisi umanitaria nella colpevole assenza di qualsiasi ruolo dell’Europa e dell’Italia per un’iniziativa politica e diplomatica finalizzata ad ottenere un immediato cessate il fuoco e per la pace” sia della situazione europea “che, dopo anni di fallimentari politiche di austerità fondate su tagli alle prestazioni sociali, alle infrastrutture e agli investimenti, si trova ad affrontare un aumento delle diseguaglianze sociali e ritardi d’innovazione tecnologica che stanno compromettendo il ruolo fin qui svolto nell’economia mondiale e mettendo in discussione la stessa prospettiva industriale, manifatturiera ed occupazionale dell’Europa e con essa del nostro paese”. Manovra, pensioni minime a 621 euro per accontentare Tajani. C’è il rebus delle coperture luca monticelli 06 Ottobre 2024 Quanto alla situazione nazionale, il sindacato in particolare punta il dito contro i provvedimenti del governo “in violazione delle libertà democratiche, contro le lavoratrici e i lavoratori, e per le scelte che si appresta a fare in materia di politiche economiche e sociali, a partire dal Piano strutturale di bilancio varato dal Consiglio dei ministri”. l’intervento Manovra, la ricetta di Giorgetti: in arrivo i tagli ai ministeri. Salvini: “Paghino i banchieri” francesca del vecchio, luca monticelli 06 Ottobre 2024 Il percorso verso lo sciopero generale è già segnato: il 18 ottobre è in programma lo sciopero unitario in difesa del settore auto con manifestazione a Roma, il giorno dopo sempre a Roma sarò in piazza la Funzione pubblica che assieme alla Uil chiede il rilancio del Servizio sanitario nazionale e il contrasto ai processi di precarizzazione e svalorizzazione del lavoro. Il 26 ottobre è invece prevista una giornata di mobilitazione nazionale dal titolo “Fermiamo le guerre – Il tempo della pace è ora”. Dal 28 al 31 ottobre lo Spi ha programmato una mobilitazione delle pensionate e dei pensionati per tutelare e rafforzare il potere d’acquisto dei pensionati, con iniziative in tutto il paese a difesa del sistema pensionistico, della sanità pubblica e per la non autosufficienza. L’8 novembre è stato proclamato lo sciopero nazionale dei trasporti per il contratto del trasporto pubblico locale, senza il rispetto delle fasce di garanzia e con manifestazione nazionale."
        },
        {
            "Title": "Processo Eni-Nigeria: condannati i pm De Pasquale e Spadaro, hanno nascosto prove",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/eni_nigeria_processo_condanne-14699128/",
            "Content": "(ansa) Il Tribunale di Brescia ha condannato i pm del processo Eni-Nigeria, l’allora aggiunto Fabio De Pasquale e il sostituto Sergio Spadaro, a 8 mesi di per rifiuto d'atti d'ufficio. Per l’accusa non avrebbero messo a disposizione nel febbraio-marzo 2021 delle difese prove segnalate loro dal collega Paolo Storari sulla non attendibilità dell’imputato-accusatore di Eni, Vincenzo Armanna. Il collegio, presieduto da Roberto Spanò con a latere Wilma Pagano e Paola Giordano, ha accolto la richiesta di condanna del procuratore capo Francesco Prete con i sostituti Francesco Carlo Milanesi e Donato Greco. I giudici hanno concesso le circostanze attenuanti generiche e disposto la sospensione della pena. Inoltre i due magistrati De Pasquale e Spadaro sono stati condannati al pagamento delle spese in solido con la presidenza del Consiglio da liquidare in separata sede alla parte civile Gianfranco Falcioni, l'ex vice console onorario per l'Italia in Nigeria e tra gli assolti del processo milanese. L’inchiesta Al centro del processo bresciano il presunto mancato deposito di conversazioni su Whatsapp, una nota della società Vodafone e anche la videoregistrazione di un incontro in cui Armanna aveva espresso propositi ritorsivi nei confronti dei vertici dell'Eni. Tutti elementi acquisiti nel corso dell’inchiesta sul cosiddetto “Falso complotto”. In particolare, dall'analisi del cellulare di Armanna era emerso che l'ex manager di Eni aveva corrisposto 50.000 dollari a due testimoni per far loro confermare in aula le sue dichiarazioni etero-accusatorie contro la società del cane a sei zampe. E ancora: l'indottrinamento a Mattew Tonlagha, amministratore della società nigeriana Fenog, al quale Armanna avrebbe suggerito le risposte agli inquirenti. Le due toghe milanesi hanno sempre professato di aver agito in modo corretto nell’alveo delle loro prerogative sulla discrezionalità dell’attività di udienza. Il mancato deposito - avevano sostenuto nei rispettivi interrogatori davanti al giudice dell’udienza preliminare - era stata una scelta ponderata e comunicata, attraverso una relazione, all'allora procuratore della Francesco Greco e all'aggiunto Laura Pedio, che avevano condiviso la loro decisione. L’accusa sulla presunta maxi tangente da 1,092 miliardi di dollari che sarebbe stata versata nel 2011 da parte dalle due multinazionali a politici e burocrati nigeriani per l'acquisto della licenza per l'esplorazione del campo Opl-245 non ha comunque retto nel processo di primo grado che si è chiuso con l’assoluzione di tutti gli imputati, tra i quali l’attuale amministratore delegato d di Eni, Claudio Descalzi, e l’ex numero uno, Paolo Scaroni. Così come in quello in appello che ha visto la stessa Procura generale di Milano rinunciare a coltivare l’impugnazione proposta dall’allora aggiunto De Pasquale, a cui il Csm non ha confermato l’incarico semidirettivo. Per la Procura di Brescia, competente sui reati commessi o subiti dalle toghe milanesi, il non avere messo a disposizione «volontariamente» elementi di prova favorevoli alle difese degli imputati, poi tutti assolti, avrebbe violato, di fatto, il principio costituzionale del giusto processo che postula l'imparzialità della funzione giudiziaria, anche requirente. «È un pericoloso precedente che mette in discussione il principio fondamentale che è quello dell'autonomia delle scelte processuali del pubblico ministero», ha commentato l'avvocato Massimo Dinoia, legale De Pasquale e Spadaro. «Se una persona esterna può dire 'devi fare questo e compiere questa attività di indagine pur non sapendone nulla di quel processo' e si rischia di andare in galera - ha aggiunto il legale - i processi saranno condizionati dall'esterno. Basta mandare degli atti e il pm sarà obbligato a depositarli». Esprime soddisfazione per il verdetto l’avvocato di parte civile Pasquale Annicchiarico, legale di Falcioni: «Si tratta di una sentenza giusta. I pubblici ministeri sono magistrati tanto quanto lo sono i giudici e non possono e non devono nascondere prove, anche quando non sono favorevoli all’accusa. Un caso che non dovrà ripetersi e che non deve scalfire la fiducia nell’operato dei pubblici ministeri»."
        },
        {
            "Title": "Bambini, contro la noia lasciateli liberi di inventare il gioco",
            "Source": "La Stampa",
            "Date": "2024-10-08",
            "Link": "https://www.lastampa.it/salute/2024/10/08/news/bambini_noia_inventare_gioco-423543021/",
            "Content": "Oggi i bambini sono ampiamente stimolati dal punto di vista cognitivo ed hanno agende sempre più fitte di attività pianificate dai genitori. Con il rischio di non saper gestire il tempo vuoto, o meglio libero, e di provare noia. Ma non bisogna preoccuparsi se i piccoli dichiarano di sentirsi annoiati. Anzi, i momenti senza impegni rappresentano un’occasione d’oro per far scoprire loro il piacere del gioco libero, non strutturato, da creare da soli e insieme agli altri. Inventare dei giochi o delle scene, anche con regole nuove, è importante per diverse ragioni. Infatti, è utile non solo per imparare a sconfiggere la noia, ma anche per esplorare il mondo, prendere le misure di se stessi e degli altri, per riuscire a gestire il senso di insoddisfazione, e in definitiva per anche per accrescere la propria autostima. Ce lo racconta, grazie alla sua esperienza, Alessandro Ghezzo, neuropsichiatra infantile del Centro Terapeutico di Antoniano, centro che dal 1981 si occupa della tutela della salute di bambini e adolescenti, parte di Antoniano Onlus. Dare fiducia al bambino Quando il bambino si annoia, da parte dell’adulto può essere importante non intervenire subito con soluzioni pronte. “Il suggerimento è di lasciargli/le l’iniziativa, in modo che possa inventare nuovi giochi o esplorare nuovamente giochi conosciuti”, aggiunge l’esperto. “I piccoli hanno molta inventiva e risorse e dar loro fiducia è importante anche affinché si sentano più autonomi e per favorire il senso di autostima. Viceversa, se a proporre e a dettare le regole del gioco è sempre l’adulto, il bimbo si sentirà meno autorizzato e meno sicuro di sé stesso quando deve improvvisare”. Inoltre, se i problemi vengono sempre risolti dall’adulto, il bambino rischierà di non sapersela cavare. “Intervenire il meno possibile quando i bambini giocano da soli”, prosegue l’esperto, “li aiuta a confrontarsi fra loro e anche a gestire eventuali conflitti”. Ovviamente, questo non significa che i genitori non possano giocare insieme ai loro figli; al contrario, questi momenti, se nati in maniera spontanea, possono essere molto significativi. Inoltre, se il piccolo sbaglia o reinventa le regole non è necessariamente una cosa negativa e il genitore non deve subito correggerlo. “Saper uscire dagli schemi, inventare nuove strade e nuove regole può essere utile per imparare a trovare nuove soluzioni, anche nella vita quotidiana”, commenta Ghezzo, “mentre sbagliare serve per capire come correggere il tiro e che non sempre si vince”. Fate giocare i bambini, diventeranno più intelligenti di Noemi Penna 13 Ottobre 2023 Dal rubabandiera alla cucina tutti insieme Non ci sono giochi migliori di altri, se piacciono vanno tutti bene: da quelli all’aperto, magari più di movimento e in gruppo, a quelli da tavolo e di società, fino a passatempi manuali, come lavoretti con il pongo, la cucina e il giardinaggio. “Molti ricorderanno giochi da cortile della propria infanzia come campana, nascondino e rubabandiera”, sottolinea Ghezzo. “Per esempio, nel rubabandiera vengono attivate numerose funzioni neuropsicologiche. C’è l’attenzione sostenuta, dato che si deve prestare attenzione per diversi secondi e poi partire di scatto, c’è la memoria, la velocità, la coordinazione motoria e visiva, e c'è la strategia nel compiere movimenti finti per ingannare il compagno e afferrare prima la bandiera”. Anche bimbi con disabilità possono prendere parte a questi giochi e passatempi, come racconta Ghezzo, che segue bambini e adolescenti con fragilità presso il Centro Terapeutico di Antoniano. “Si possono adattare le regole del gioco per renderlo maggiormente inclusivo. È importante coinvolgere l’intero gruppo, considerando e valorizzando i limiti e le potenzialità di tutti”, racconta Ghezzo. “I giovanissimi sanno sorprenderci: non è raro vedere bambini e ragazzi con un disturbo dello spettro autistico, con forti limitazioni nel linguaggio e nella capacità di relazione, che cucinano insieme agli altri, tagliando la verdura o assemblando gli ingredienti”. La cucina è uno dei passatempi più divertenti, inclusivi e in cui si esercitano più capacità fisiche cognitive, dalla memoria all’attenzione, fino alle abilità manuali. Inoltre, entrano in gioco tutti i sensi. Oltre alla cucina, qualsiasi attività può diventare un gioco, anche le faccende domestiche come apparecchiare la tavola o rifare il letto: l’adulto può proporle in chiave creativa, coinvolgendo i piccoli e stimolando l’autonomia personale, il senso di responsabilità e di gruppo. Troppi impegni per i bambini, lasciate un'ora per la noia di Giuseppe Lavenia 02 Giugno 2024 Ben venga la noia La noia non deve allarmare i genitori e gli educatori. “Si tratta di un'emozione del tutto normale, che tutti abbiamo sperimentato anche da piccoli; anzi è un bene che i bambini la provino!”, commenta Ghezzo. “Infatti, ci guida per attivarci rispetto alla situazione presente”. Più in generale, anche nell’adulto, questa sensazione segnala quando qualcosa non va e si deve attuare un cambiamento o aggiustare il tiro. “Ovviamente – aggiunge l’esperto – in questo caso si parla della noia quotidiana, cosiddetta situazionale, e non della noia esistenziale o di sintomi depressivi che hanno radici più profonde e che devono essere indagati o trattati, anche nel bambino, in maniera approfondita e differente”. Il rischio, se mai, si manifesta quando il bambino non prova mai noia ed è sempre attivo in modo eccessivo. “Bisogna rallentare quando è troppo impegnato e corre da un’attività all’altra”, rimarca l’esperto. “Oggi i ragazzi praticano sport, studiano musica e nuove lingue. Sono tutte attività utili, certamente stimolanti, che non si devono eliminare ma che devono essere modulate: è importante ricordare che il bambino ha bisogno anche di tempo libero rigenerante, senza impegni o programmi”. Attenzione ai cellulari, che forniscono un passatempo immediato ma possono non far bene. “È bene evitare totalmente l’uso di smartphone e altri schermi nei primi anni di vita”, raccomanda Ghezzo, “e limitarlo fortemente se possibile almeno fino alle scuole medie. Bebè o bimbi molto piccoli che passano il tempo davanti a tablet e cellulari non esplorano appieno il mondo e lo spazio circostante in una fase delicatissima per lo sviluppo neuropsicologico”. Argomenti psicologia bambini Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Una o due vacanze all’anno con il partner rafforzano la coppia Il peso delle parole: i giudizi scolastici e il rischio di spegnere il desiderio di crescere Arrivano gli psicologi che aiutano le persone a prevenire le malattie Salute Arrivano gli psicologi che aiutano le persone a prevenire le malattie di Tiziana Moriconi Bambini, contro la noia lasciateli liberi di inventare il gioco di Viola Rita Malattie rare e disagio mentale, quant’è difficile convivere con l’incertezza di diagnosi e cura di Irma D'Aria Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare di Federico Mereta leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Manovra, Bankitalia avverte il governo: “Nel 2024 il Pil si ferma allo 0,8%”",
            "Source": "La Stampa",
            "Date": "2024-10-08",
            "Link": "https://www.lastampa.it/economia/2024/10/07/news/manovra_bankitalia_avverte_il_governo_nel_2024_il_pil_si_ferma_allo_08-14697098/",
            "Content": "(ansa) ROMA. «Nel quadro previsivo a legislazione vigente del Psb il Pil cresce dell'1,0 per cento quest'anno, dello 0,9 per cento nel prossimo e dell'1,1 per cento nel 2026. La revisione dei conti economici trimestrali pubblicata venerdì scorso dall'Istat, non inclusa nel quadro, comporterebbe una correzione meccanica al ribasso di due decimi di punto percentuale della stima per l'anno in corso»: lo ha detto Sergio Nicoletti Altimari, capo dipartimento economia e statistica della Banca d'Italia. Per quanto riguarda la manovra che verrà «rispetto agli andamenti tendenziali dei conti, il governo programma misure espansive - accrescendo il disavanzo di circa 0,4 punti percentuali del Pil nel 2025, 0,7 nel 2026 e di 1,1 nel 2027 - rispettando al contempo il tasso medio di crescita della spesa netta. Questa strategia è comprensibile, ma non è esente da rischi» legati all'andamento delle entrate e all'elevata incertezza delle stime macroeconomiche. Cgil, al via la mobilitazione fino allo sciopero generale «I conti in corso d'anno mostrano un andamento incoraggiante. Nelle stime del Piano l'indebitamento netto sul Pil nel 2024 si ridurrebbe rispetto al 2023. Il saldo primario sarebbe nuovamente in avanzo, seppur minimo, per la prima volta dal 2019. L'intero profilo dell'indebitamento netto per gli anni 2024-27 a legislazione vigente risulta più favorevole di quanto stimato in primavera»."
        },
        {
            "Title": "Libano, troupe del Tg3 aggredita: cosa è successo",
            "Source": "La Stampa",
            "Date": "2024-10-08",
            "Link": "https://www.lastampa.it/esteri/2024/10/08/news/troupe_del_tg3_aggredita_in_libano_muore_l_autista-14698795/",
            "Content": "(ansa) L’aggressione è avvenuta con una grossa pietra e con una carica di violenza terribile, è degenerata, e l’autista è morto. «Una bravissima persona, un uomo buono, pacato, solido, che lavorava da tanti anni con l’ufficio della Rai di Gerusalemme aveva esperienza», ci dice Lucia Goracci, con la quale abbiamo brevissimamente parlato al telefono per capire che cosa è successo. Inviata senior del Tg3, Goracci è naturalmente emozionata e scossa. Guerra in Medio Oriente: gli aggiornamenti in diretta Troupe del Tg3 aggredita in Libano: un morto Gaza: le vite dei 34.344 palestinesi uccisi dalle bombe VIDEO: Un anno dal 7 ottobre I fatti sono che una troupe del Tg3 è stata aggredita in Libano, vicino a Sidone. L'autista, che lavorava anche come interprete, ha avuto un infarto e è morto. La storia è stata raccontata con un drammatico vocale al Tg3 nell'edizione delle 12 proprio da Goracci: «Eravamo in un villaggio a nord di Sidone, Jiyeh, sul luogo di un bombardamento di due notti fa. La fixer Maalouf aveva segnalato a Hezbollah la nostra presenza. Stavamo riprendendo senza problemi, la gente ci parlava. Ma è spuntato uno, un uomo è andato contro Marco Nicois, tentando di strappargli la telecamera. Abbiamo protetto Marco e siamo tornato in auto, pronti ad allontanarci in fretta. Sono arrivati altri, che preso a spintonare l’auto. Il primo uomo ha tirato una grossa pietra contro l’auto, c’era chi lo tratteneva e chi lo aizzava. Siamo andati via veloci, in auto, quest’uomo però ci stava inseguendo, e quando Ahmad l’autista si è fermato a un distributore ormai fuori da Ghazieh, questo ci è venuto addosso, ha strappato le chiavi ad Ahmad, e nessuno ci veniva in aiuto. Ahmad cercava di convincerlo, poi si è accasciato. Io e Marco non abbiamo parole per esprimere la profondità umana, e la grande dolcezza, di Ahmad». Quando l’autista della troupe si è sentito male e è morto, il massaggio cardiaco e vari tentativi di rianimazione sono stati inutili. Goracci ha il tempo di rispondere a una domanda cruciale: era gente di Hezbollah? «No, erano pazzi sbandati, come spesso accade in queste strade dove la situazione è totalmente fuori controllo». [ja. ia."
        },
        {
            "Title": "Roma, disoccupato sviene per la fame: moglie Lotito gli offre lavoro",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/roma_disoccupato_sviene_fame-14699013/",
            "Content": "Cristina Mezzaroma e Claudio Lotito Un disoccupato sviene per la strada in centro a Roma perché non mangia da tre giorni e, dopo che è scattata una gara di solidarietà, trova anche lavoro grazie alla generosità di Cristina Mezzaroma, presidente della Fondazione SS Lazio 1900 e moglie del presidente della Lazio, Claudio Lotito. Il protagonista di questa disavventura a lieto fine è un uomo di 60 anni, padre di un ragazzino di 12. L'uomo ha perso il lavoro a febbraio e da allora non è riuscito a trovare un'altra occupazione. Girovagava per le strade della Capitale, in zona Prati, bussava a negozi e a portoni chiedendo un lavoro e un aiuto. Niente. Fino a un paio di giorni fa, quando è svenuto in mezzo alla strada. A chi lo ha soccorso ha raccontato di non mangiare da tre giorni. Finalmente, gli abitanti del quartiere si sono mossi per aiutarlo e hanno dato il via a una raccolta alimentare per sostenere lui e il figlio. La sua storia è stata raccontata dal Messaggero. E così è uscita fuori dal quartiere. A raccogliere il disperato appello dell'uomo è stata così Cristina Mezzaroma, che gli ha subito offerto un lavoro. Il disoccupato ha raccolto l'invito e ha annunciato anche di essere pronto a cambiare squadra: lui è (anzi ormai era) juventino."
        },
        {
            "Title": "A Milano ha aperto la prima Grattineria del Nord Italia: “Un’esperienza mistica per il fisico e la mente”",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/a_milano_ha_aperto_la_prima_grattineria_del_nord_italia_un_esperienza_mistica_per_il_fisico_e_la_mente-14699692/",
            "Content": "Da fuori è un anonimo palazzo in via Govone, periferia Ovest di Milano, in zona Ghisolfa, a due passi dalla ferrovia. Non c’è un cartello né un’insegna. Solo un adesivo bianco-rosa sul citofono, a fianco al bottone del centro benessere. Aperto il portone d’ingresso, ci si trova in un cortile: altro portoncino, altro citofono, altro adesivo. Al piano seminterrato, ecco finalmente la porta di Obiettivo Benessere Govone, il centro ricavato all’interno di un appartamento che da oggi è anche ufficialmente la prima Grattineria di Milano. Per entrarci manca solo la parola d’ordine, come in Eyes Wide Shut o in certi secret bar clandestini di Milano. Ma di clandestino la Grattineria Pidipidi non ha proprio nulla. Al contrario. Dopo la location aperta a settembre a Roma, quella di via Govone al 96 è infatti il primo centro specializzato nel Nord Italia nel trattamento di grattini. Dunque non un semplice centro estetico in cui si praticano massaggi e depilazioni, ma un luogo dove rilassarsi grazie a quei tocchi delicati e alle carezze che ci faceva la nostra mamma da piccoli. Un gesto d’amore che almeno una volta abbiamo praticato al nostro partner o al nostro micio, per indurgli i brividi o le fusa, a seconda dei casi. «Molto più di un semplice massaggio»«I grattini sono molto più di un massaggio – spiega Veronica Crisafulli, 30enne romana ideatrice-fondatrice della Grattineria Pidipidi –. “Pidipidi” è come la mia mamma chiamava i grattini quando me li faceva da piccola per farmi addormentare. Si tratta di un’esperienza di benessere che produce un rilassamento profondo attraverso una stimolazione multisensoriale: fisica e mentale». Un’intima coccola antistress, insomma. Che si basa sugli effetti benefici del cosiddetto Autonomous Sensory Meridian Response (ASMR), la risposta autonoma del meridiano sensoriale che a sua volta genera tutta una serie di vibrazioni positive sulla psiche e l’organismo, tra cui la produzione di endorfine e di altri ormoni del benessere. «L’idea mi è venuta nel 2019 – aggiunge Veronica, che ai tempi aveva appena fondato un’altra start-up, iHeel, brevetto di un tacco telescopico regolabile con un clic per le calzature da donna –. Poi il Covid e altri progetti hanno bloccato lo sviluppo del format. La scorsa primavera, con gli altri miei soci Andrea Taibi e Alice Fronterré abbiamo sviluppato il modello di business e a giugno abbiamo lanciato un test su TikTok, per capire la risposta dei ragazzi della Gen Z». La 30enne romana Veronica Crisafulli, ideatrice efondatrice del format Grattineria Pidipidi È stato un successo clamoroso: i post sono diventati subito virali con milioni di visualizzazioni e una community formata da migliaia di follower. Così l’idea social è diventata impresa: «Abbiamo subito aperto il primo centro a Roma. Oggi inaugura quello di Milano e dall’anno prossimo l’idea è di aprirne altri a Torino, Napoli, Firenze, Cagliari e Palermo. Il format è sempre lo stesso: selezioniamo i centri massaggi o estetici più adatti a utilizzare in concessione il marchio Grattineria, formiamo il personale, che dev’essere già qualificato e specializzato, forniamo il kit per i trattamenti e gestiamo le prenotazioni attraverso il nostro sito. Per i centri fuori città abbiamo anche un iter più snello che prevede solo la formazione e lo sfruttamento del brand». Trattamenti da 45 a 60 minuti, anche in buoni-regaloIn pratica funziona così: dopo aver prenotato sul sito il tipo di trattamento grattinesco (da 45 a 60 minuti per singoli, coppie e anche bambini; prezzi da 39 a 105 euro e ci sono anche buoni regalo scontati), viene fissato l’appuntamento. Al momento dell’accoglienza al centro benessere si può scegliere il tipo di audio ASMR (sussurrato, soft spoken o solo suoni) e indicare la zona di preferenza dei tocchi di unghie e polpastrelli sulla pelle: schiena, spalle, braccia, nuca o cuoio capelluto. «Busto e gambe sono escluse dai nostri trattamenti – specifica Veronica – perché a Roma abbiamo avuto un episodio spiacevole e non vogliamo indurre equivoci. Il mese scorso è successo infatti che un cliente ha fatto delle avance a un’operatrice. Da allora abbiamo temporaneamente sospeso i grattini agli uomini singoli, ma tra qualche mese riprenderanno per tutti sia a Roma sia a Milano». Una delle due sale trattamenti della Grattineria milanese in via Govone In via Govone, ad accogliere i clienti in astinenza da grattini ci sono la titolare Marina, ma anche Ylenia e Graziella. Ci si accomoda in una stanza profumata con oli essenziali e illuminata con le candele, ci sdraia a pancia in giù sul lettino e si indossano le cuffie bluetooth con cui ascoltare gli stimoli audio, eseguiti da una suadente e voce femminile. Dopo di che ci si abbandona totalmente alla stimolazione multisensoriale fatta di sfioramenti e soft touch. A fine trattamento, per chi lo desidera, si può prendere una tisana per tornare lentamente alla realtà. Prima di rivestirsi, uscire dal portone e tornare nella giungla di cemento della Ghisolfa."
        },
        {
            "Title": "Reati sui minori, Terres des hommes: \"Crescono maltrattamenti in famiglia\"",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/reati_minori_terres_des_hommes-14698871/",
            "Content": "(ansa) ROMA. Aumentano i reati sui bambini. L’incremento più significativo riguarda i maltrattamenti in famiglia, ma preoccupano anche le violenze sessuali. A fotografare l’infanzia violata è il dossier Indifesa “La condizione delle bambine e delle ragazze nel mondo” 2024, realizzato da Terres des hommes con i dati forniti dalla Polizia di Stato e presentato questa mattina alla Camera. Stando ai dati, in totale, sono stati 6.952 i reati a danno di minori in Italia nel 2023, in media 19 al giorno, 95 in più rispetto al 2022. Con un aumento del 35% in 10 anni e addirittura dell’89% dal 2006. I reati più diffusi, che registrano anche l’incremento più alto, sono i maltrattamenti in famiglia: ben 2.843 casi, cresciuti del 6% dal 2022 e più che raddoppiati dal 2013. Dal dossier, realizzato in occasione della giornata internazionale delle bambine, che si festeggerà il prossimo 11 ottobre, emerge che sono proprio le ragazze ad essere colpite in misura maggiore dai reati a danno di minori. Nel 61% dei casi sono loro le vittime. A spingere questa percentuale soprattutto i crimini sessuali: a partire da violenza sessuale e violenza sessuale aggravata, che vedono rispettivamente l’89% e l’85% di vittime femminili, passando per gli atti sessuali con minorenni (il 79% di vittime è femmina), detenzione di materiale pornografico e corruzione di minorenne (entrambi con il 78% di vittime di genere femminile), fino alla prostituzione e pornografia minorile (in entrambi le vittime sono al 64% bambine o ragazze). «Il dossier Indifesa restituisce la drammatica condizione di marcata vulnerabilità in cui le donne continuano a vivere - sottolinea il presidente della Camera Lorenzo Fontana partecipando alla presentazione del rapporto -. Le bambine e le ragazze sono le più esposte a discriminazioni e violenze. E nell’attuale momento storico il rischio che possano subire abusi è aumentato». Se i maltrattamenti in famiglia segnano l’aumento più significativo, rispetto al 2022 sono in crescita anche le violenze sessuali, che con 912 casi (+1% dal 2022 ma +51% dal 2013) sono il secondo reato più diffuso. Calano, invece: la prostituzione minorile, che con 28 casi è il reato che segna il calo maggiore sia sull’anno (-24%). Diminuiscono, infine, rispetto allo scorso anno i casi di violenza sessuale aggravata (645 casi, -7%), reato che registra però uno degli aumenti maggiori sui dieci anni (+73% dal 2013). “I dati dimostrano un incremento delle denunce da parte delle vittime. Un risultato, tuttavia, che non distoglie il nostro sguardo dal numero oscuro di casi non denunciati da tutti quei delitti che si consumano nel “mondo virtuale” dove i minori sono sempre più esposti ed indifesi”, ha dichiarato Eugenia Sepe, vice questore Polizia di Stato. Dal dossier emerge, infine, un aumento negli ultimi anni del disagio psicologico dei ragazzi, e soprattutto delle ragazze, in Italia. Secondo l’Istituto Superiore della Sanità il 52% delle ragazze ritiene che la pandemia abbia avuto un impatto negativo sulla propria salute mentale, dato che scende al 31% tra i coetanei maschi. Questo malessere aumenta con l’età: tra gli undicenni è stato riscontrato dal 33% delle bambine e dal 25% dei bambini, mentre tra i teenagers di diciassette anni lo ha vissuto il 66% delle ragazze e il 41% dei maschi. Per il direttore generale di Terres des hommes, Paolo Ferrara, due fattori devono farci riflettere: «In primo luogo l’immagine della famiglia come luogo sicuro e accogliente, come nido in cui i bambini possono crescere per imparare a spiccare il volo, mostra più di una crepa e chiama in causa tutti i nostri sforzi affinché i genitori non debbano affrontare in solitudine una fragilità che appare sempre più evidente. In secondo luogo, la violenza, soprattutto quella fisica, continua a consumarsi in maggioranza sul corpo delle bambine e delle ragazze e questo, non ci stancheremo mai di dirlo, costringe tutti noi a non mollare la presa su una battaglia culturale, per superare la struttura patriarcale e creare una società più inclusiva fondata sul rispetto dell’altro, che è ancora lontana dal produrre i cambiamenti sperati»."
        },
        {
            "Title": "Abusi sessuali su 2 studentesse minorenni, collaboratore scolastico ai domiciliari",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/violenza_sessuale_napoli_minori_torre_annunziata-14698552/",
            "Content": "Violenza sessuale e tentata violenza sessuale ai danni di due studentesse che, all'epoca dei fatti, non avevano neppure 15 anni: è quanto la Procura di Torre Annunziata (Napoli) contesta a un collaboratore scolastico di un istituto di Castellammare di Stabia (Napoli) a cui la sezione di polizia giudiziaria della Procura, e le aliquote dei carabinieri e della Guardia di Finanza hanno notificato stamani gli arresti domiciliari. Gli indizi raccolti vengono definiti \"gravi\" dagli inquirenti: le indagini si sono avvalse non solo delle dichiarazioni delle vittime ma anche degli insegnanti, a cui si sono aggiunte la chat dell'indagato, acquisite dalla polizia giudiziaria nelle quali sono cristallizzate le conversazioni tra l'indagato, le vittime e altre allieve dello stesso liceo. Al collaboratore scolastico è stato anche imposto il divieto di comunicare con persone estranee ai conviventi."
        },
        {
            "Title": "Boeing 787 diretto a Roma perde i contatti radio, paura in cielo",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/boeing_787_roma_contatti_radio-14698103/",
            "Content": "Un Boeing 787, diretto verso l'aeroporto di Roma Fiumicino, ha perso i contatti radio mentre sorvolava i cieli della Calabria. È accaduto nel pomeriggio di lunedì, quando il volo di linea, partito da Mombasa, in Kenya, non ha risposto agli enti del traffico aereo civile. Boeing truffata da due aziende pugliesi. “A rischio la sicurezza dei 787 Dreamliner” 05 Ottobre 2024 L’allarme della Nato e l’ordine di scramble Immediatamente, dal Combined air operation centre di Torrejon, in Spagna, l’ente Nato responsabile dell'area e in contatto con il Comando delle operazioni aerospaziali di Poggio Renatico, è partito l'ordine di decollo di due velivoli caccia F-35A del trentaduesimo Stormo di Amendola, a Foggia, il cosiddetto ordine di “scramble”. Così, il personale “guida caccia” del ventiduesimo Gruppo della Difesa Aerea Missilistica Integrata di Licola ha fornito ai piloti dei due aerei militari in volo le coordinate e le informazioni necessarie per raggiungere il Boeing, effettuare la procedura di identificazione e accertare che non vi fossero condizioni di emergenza. Fortunatamente, prima che la coppia di caccia militari raggiungesse il velivolo, l'equipaggio del Boeing 787 ha ripristinato le comunicazioni radio, proseguendo la sua rotta verso lo scalo romano. Boeing, crollano gli ordini: 900 elementi installati in modo errato sui Dreamliner da consegnare LUIGI GRASSIA 19 Giugno 2024 La rapidità dell’azione dei militari In una nota diffusa dall’Aeronautica, i militari segnalano l’importanza delle tempistiche: «La rapidità con cui i velivoli militari si sono alzati in volo è la dimostrazione dell’elevato livello di prontezza dell’intero servizio di difesa dello spazio aereo nazionale e della NATO, raggiunto grazie alla professionalità dei propri equipaggi e di tutto il personale dell’Aeronautica Militare coinvolto». L’aeronautica fa sapere che nel caso di un eventuale ordine di “scramble”, lanciato da parte del competente Combined Air Operations Centre della NATO, in questo caso era il Caoc di Torrejon, «I velivoli di quinta generazione F-35 decollano in pochissimi minuti per intercettare ed individuare eventuali velivoli sospetti, contribuendo con specifiche capacità operative e tecnologiche al servizio di allarme»."
        },
        {
            "Title": "Meteo, ciclone extratropicale: nubifragi in Liguria, Piemonte e Lombardia",
            "Source": "La Stampa",
            "Date": "2024-10-08",
            "Link": "https://www.lastampa.it/cronaca/2024/10/08/news/meteo_ciclone_extratropicale_nubifragi-14698112/",
            "Content": "(ansa) Le spire dell’uragano Kirk arrivano l’Italia, mentre in Liguria già iniziano le prime esondazioni. Scuole chiuse a Genova. Problemi anche in Lombardia, con massima allerta del Seveso a Milano, ma anche in alcune aree del Piemonte, specie nell’Alessandrino. Scatta la massima allerta per l’arrivo di due violente perturbazioni: la prima, già sull’Italia, risulta collegata ad un profondo ciclone nordatlantico centrato sul Galles, la seconda sarà invece associata all’Uragano Kirk, in transito nella giornata di giovedì tra Francia e Germania. La forte perturbazione, poi, nel pomeriggio dovrebbe attraversare Veneto e Toscana. Maltempo a Milano, il Seveso rischia di esondare: l'intervento dei Vigili del Fuoco nell'appartamento allagato Mercalli: “Ecco perché il meteo vale al massimo fino a tre giorni” marco sodano 08 Ottobre 2024 La situazione in Liguria Allerta rossa sui bacini grandi della zona C, che comprende i bacini marittimi del Levante ligure. In queste ore il passaggio del fronte atteso per il pomeriggio di oggi su Centro e Levante della regione si sta strutturando portando precipitazioni intense. Sta transitando ora verso il Levante ligure e, a causa dei venti da sud ovest, secondo le previsioni coinvolgerà maggiormente la parte Centro orientale della regione, con fenomeni intensi sull'estremo Levante. Proseguono comunque i rovesci anche a Ponente, in particolare su savonese e ovest genovese. In serata è prevista una attenuazione dei fenomeni, ma, dopo una tregua, già dal pomeriggio di domani ci sarà una ripresa del vento di libeccio e un nuovo fronte, che porterà nuovi fenomeni, in particolare sul Centro levante e imperiese. Tra mercoledì e giovedì attese precipitazioni diffuse, venti forti e, giovedì, mareggiata da libeccio. L'allerta meteo trasmessa da Arpal sulla base dell'ultimo bollettino meteo prevede a Levante (zona C) l'allerta rossa sui bacini grandi fino alla mezzanotte, mentre su quelli piccoli e medi è stata dichiarata l'allerta arancione, che poi passerà a gialla fino alle 6 di domani mattina, 9 ottobre. Centro (zona B): l'allerta è arancione fino alle 21, dopodiché sarà gialla fino alla mezzanotte odierna. Ponente (zona A): è previsto lo stato di allerta gialla fino alle ore 18 di oggi. Maltempo a Genova, esondato il rio Fegino nel quartiere di Borzoli Nelle ultime 24 ore si sono verificate piogge importanti, superati i 300 mm di pioggia a Campo Ligure, di cui 272 in 6 ore questa mattina. Le piogge di queste ore hanno causato un innalzamento rilevante dei livelli dei fiumi, in particolare dell'Orba e dello Stura, dove il picco è transitato senza particolari criticità sul territorio. Si sono verificati tre smottamenti a Masone, dovuti già risolti sulla strada verso la frazione di Bertè e una in via di risoluzione in direzione di località Busa, dove è rimasta isolata una casa. La situazione è in via di risoluzione. Per il momento non si registra nessun intervento di particolare rilevanza sul territorio: gli eventi verificatisi sono stati gestiti o sono in corso di gestione, al momento, da parte dei singoli Comuni, senza che si sia reso necessario l'intervento della Protezione civile regionale o dei vigili del fuoco Sui Versanti Padani di Levante (zona E): l'allerta arancione durerà fino alle ore 18, per poi passare a gialla fino alla mezzanotte odierna. Per domani, mercoledì 9 ottobre, è già stata emessa un'allerta gialla per temporali, che interesserà le zone A, B, C ed E dalle ore 15 fino alla mezzanotte. Ovviamente, le piogge già cadute incidono sulla capacità di risposta dei rivi e dei torrenti: è necessario porre la massima attenzione. Maltempo, a Milano è esondato il Lambro. Vasca del Seveso attivata per raccogliere la piena del fiume A Milano prosegue fino alla mezzanotte l'allerta arancione (moderata) per rischio idrogeologico e idrico emanata dal Centro Funzionale Monitoraggio Rischi Naturali della Regione Lombardia. A causa delle forti piogge è stata attivata alle 14.20 la vasca del Seveso per raccogliere la piena del fiume, mentre è esondato il Lambro ed è iniziato l'allagamento nel quartiere di Ponte Lambro. Da stamattina, ha detto l'assessore alla Sicurezza del Comune Marco Granelli, «sono caduti tra i 55 e 60 mm di pioggia a Milano e i livelli dei fiumi Seveso e Lambro sono ancora in salita». «Alle 14:15 circa è iniziato anche l'allagamento del quartiere di Ponte Lambro - ha proseguito -. Sul posto già presenti MM, Protezione civile e Polizia Locale, sono stati aperti preventivamente tombini e in controllo le difese con i sacchi». (agf) I vigili del fuoco sono intervenuti a Paderno Dugnano di via Lungo Seveso, a causa della caduta nel fiume di un ponteggio metallico. L'allarme in sala operativa è arrivato dalla polizia locale di Paderno. Gli uomini del Soccorso alpino-fluviale coadiuvati da altre due squadre hanno provveduto a rimuovere il ponteggio dalle acque del Seveso per consentire il regolare flusso delle acque ingrossate dal maltempo che da stamane sta interessando Milano e provincia. Non risultano persone coinvolte. Toscana in stato di allerta arancione «Un esteso sistema temporalesco sta interessando l'Arcipelago della Toscana e la costa livornese, con piogge sui rilievi di Lunigiana e Garfagnana. Nelle prossime ore i fenomeni continueranno ad insistere sull'arcipelago e tutta la costa, estendendosi rapidamente alle zone occidentali della regione. Attesi cumulati fino a 30-50 mm, raggiungibili anche in meno di un'ora. Ulteriore intensificazione delle precipitazioni nel corso della mattinata». Lo comunica sui social il presidente della Toscana, Eugenio Giani, invitando la cittadinanza a prestare «massima prudenza» e ricordando che il sistema di Protezione civile regionale è «in stato di allerta arancione». Allerta meteo in Campania La Protezione Civile della Regione Campania, alla luce delle valutazioni del Centro Funzionale, ha emanato una allerta meteo di colore Giallo per temporali improvvisi e intensi dalle 15 di oggi alle 15 di domani, mercoledì 9 ottobre. L'avviso riguarda la totalità del territorio campano. Si fa presente che la particolare perturbazione in atto potrebbe portare a rapidi cambi del quadro meteo e ad improvvisi temporali anche di forte portata a scala locale. Le precipitazioni potrebbero essere accompagnate da grandine, fulmini, raffiche di vento. Va quindi prestata attenzione al rischio idrogeologico: saranno possibili allagamenti, esondazioni, caduta massi e frane in considerazione della fragilità dei territori e degli incendi dei mesi scorsi. La Protezione civile ricorda ai Sindaci di attivare i Centri Operativi Comunali (COC), di attuare tutte le misure previste dai rispettivi piani di protezione civile e di monitorare il verde pubblico e le strutture esposte alle sollecitazioni degli agenti atmosferici. Veneto, allerta idrogeologica rossa in bacini montani Il Centro funzionale decentrato della Protezione Civile del Veneto, alla luce delle previsioni meteo avverse, ha emesso un aggiornamento dell'avviso di criticità idrogeologica e idraulica, valido dalle 14 di oggi alle 14 di domani, in cui si dichiara lo stato di allarme (allerta rossa) per criticità idrogeologica nei bacini del Piave Pedemontano e Alto Brenta-Bacchiglione-Alpone. Piemonte, è ancora allerta gialla Forti piogge hanno interessato, nelle ultime ore, il Piemonte meridionale, con precipitazioni molto forti al confine con la Liguria. Il centro funzionale di Arpa Piemonte ha emesso ancora oggi allerta gialla per rischio idrogeologico sui settori orientali dove saranno possibili allagamenti, locali esondazioni su Alessandrino, e isolati fenomeni di versante. I valori massimi di precipitazione in 12 ore sono stati registrati tutti in provincia di Alessandria con Lavagnina Lago 210,6 mm, Bric Castellaro 170,3 mm, Gavi 151,3 mm e Capanne Marcarolo 148,1 mm. Le precipitazioni intense stanno determinando incrementi significativi dei livelli dei corsi d'acqua del reticolo principale e secondario di Cuneese e Alessandrino. In particolare, il fiume Tanaro in testata sta registrando incrementi significativi, pur mantenendosi ben al di sotto del livello di guardia. Il torrente Orba in mattinata ha superato il livello di guardia nella sezione di Tiglieto (Genova), dove è attualmente in calo; più a valle, a Basaluzzo, i livelli risultano ancora in aumento con valori in prossimità del livello di guardia fino al pomeriggio odierno, a causa del significativo contributo degli affluenti di destra (Stura di Ovada, Lemme e Piota). I livelli sono previsti in diminuzione nella serata. L'allontanamento verso est dell'impulso depressionario atlantico determina ampie schiarite con formazione di nebbie e nubi basse tra stanotte e l'alba di domani su pianure e fondovalle. Una nuova saccatura atlantica apporterà un peggioramento tra domani pomeriggio e giovedì mattina, più marcato su Appennino ligure-piemontese e Verbano ove sono attese forti precipitazioni e saranno possibili temporali molto forti sul settore appenninico. Sulle altre zone del Piemonte sono previsti fenomeni precipitativi deboli o moderati. La quota neve sarà compresa tra i 2500 e i 3000 metri. Un miglioramento è atteso per giovedì pomeriggio. Cagliari, allerta gialla: rischio idrologico e temporali Sino alla mezzanotte di oggi nel cagliaritano sarà allerta codice giallo - criticità ordinaria per rischio idrogeologico. Con lo stesso avviso, la Protezione civile regionale ha anche confermato lo stesso livello di allerta per rischio temporali sino alle ore 21. In presenza di fenomeni temporaleschi è consigliabile: restare nelle proprie abitazioni; se ci si trova in un locale seminterrato o al piano terra, salire ai piani superiori; limitare i trasferimenti in auto ai soli casi di urgenza; mantenersi informati sull'evoluzione dei fenomeni, sulle misure da adottare, sulle procedure da seguire indicate dalle strutture territoriali di protezione civile. Inoltre, è fatto divieto di attraversare torrenti in piena sia a piedi, che con qualsiasi mezzo, di sostare in prossimità di ponti e argini di torrenti e/o fiumi e di attraversare sottopassi. Domani allerta gialla e arancione nel Parmense Dalla mezzanotte di domani a quella del 10 ottobre, è stata disposta nel Parmense l'allerta arancione per piene dei fiumi e allerta gialla per piene dei fiumi, frane, piene dei corsi minori e per vento. Lo ha fatto sapere, con una nota, l'amministrazione comunale. Le previsioni per le prossime ore Andiamo per ordine: il primo peggioramento – spiega Lorenzo Tedici de ilmeteo.it -, sceso nella notte sul nostro Paese, porterà ancora nubifragi specie su Liguria, Alta Toscana, Alpi e Prealpi con coinvolgimento più irregolare anche di Pianura Padana, Umbria e Lazio dove non si escludono fenomeni intensi, anche a carattere di rovescio. In giornata le piogge, a tratti forti, interesseranno anche Sardegna e Campania, mentre all’estremo Sud farà caldo con una bella sciroccata, 29°C a Bari e 28°C in Sicilia. Gli accumuli maggiori si temono sulla Liguria, su nord Piemonte e nord Lombardia, localmente superiori ai 200 litri (il contenuto di una vasca da bagno) su ogni metro quadrato! Mercoledì 9 ottobre vivremo la classica “tregua interciclonica”, cioè tra 2 cicloni: il tempo sarà nuvoloso con schiarite, avremo ancora qualche debole pioggia su Liguria di Levante, Alta Toscana e Triveneto, ma tutto sommato la giornata sarà soleggiata e di attesa. L’attesa durerà poco in quanto già giovedì 10 ottobre è previsto ‘l’incubo Kirk’: l’uragano Kirk raggiungerà l’Europa, già mercoledì la Penisola Iberica, poi giovedì Francia e Germania. Ovviamente, abbandonando le calde acque tropicali a 27°C, spingendosi a nord delle Azzorre ed incontrando le correnti subpolari, Kirk si trasformerà da Uragano tropicale a ciclone extratropicale, ma sarà estremamente intenso ed anomalo. La prima anomalia di Kirk è individuabile nella rarità dell’arrivo degli uragani in Europa, la seconda anomalia ricade nella traiettoria prevista nel cuore del Continente: si ricordano infatti solo 2 uragani capaci di raggiungere l’Europa negli ultimi anni, Ophelia e Lorenzo, in grado di attraversare l’Atlantico da ovest verso est; questi due uragani si fermarono però tra Irlanda ed Inghilterra. Kirk invece raggiungerà il cuore del nostro Continente! Giovedì pioverà, dunque, sul bagnato anche in Italia: dopo la perturbazione violenta delle prossime ore, Kirk porterà altre piogge su Liguria, Alpi e Prealpi. Le precipitazioni saranno intense, meno violente di quelle odierne, ma accompagnate da burrasche di vento al Centro-Nord. Vivremo una situazione ancora di forte maltempo con mareggiate, rischio alluvioni ed un’Italia divisa a metà: laddove non arriverà il maltempo, da Roma in giù, farà addirittura caldo con 35°C attesi in Sicilia e 26°C sulla Capitale."
        },
        {
            "Title": "Cina colpisce il brandy europeo: arrivano misure antidumping sull'import",
            "Source": "La Stampa",
            "Date": "2024-10-08",
            "Link": "https://www.lastampa.it/esteri/2024/10/08/news/cina_brandy_import_anti_dumping-14698509/",
            "Content": "La Cina dichiara guerra al brandy europeo. Appena terminate le lunghe festività nazionali per il 75esimo anniversario della Repubblica Popolare, la prima mossa del governo cinese è quella di rispondere ai dazi dell'Unione Europea sui suoi veicoli elettrici. Non si può certo dire che la decisione sul brandy fosse inattesa, visto che Pechino aveva subito espresso rabbia per la decisione della Commissione Europea, definendola una pratica di \"protezionismo sleale\". E, non a caso, la prima ritorsione ufficiale colpisce soprattutto la Francia, vale a dire il primo sponsor delle tariffe aggiuntive sulle auto elettriche made in China. Il ministero del Commercio di Pechino ha annunciato misure antidumping temporanee sul brandy importato dall'Ue. A partire da venerdì 11 ottobre, gli importatori dovranno pagare un deposito di sicurezza alle dogane cinesi. «Il brandy proveniente dall'Ue è oggetto di dumping, il che rappresenta una minaccia significativa per l'industria cinese», sostiene il governo di Pechino. L'impatto si farà sentire soprattutto per i produttori francesi, dato che il cognac da solo rappresenta il 95% delle esportazioni di brandy europeo verso la Cina. Il vasto mercato del colosso asiatico rappresenta peraltro circa un quarto delle esportazioni in valore di cognac e addirittura il 60% del fatturato di alcune etichette. Un bel problema, in un contesto nel quale le vendite del celebre distillato francese sono già in netto calo, avendo registrato un brutto -22% in volume nel 2023. La decisione del governo cinese arriva nonostante nei mesi scorsi fossero arrivati dei segnali rassicuranti. In particolare lo scorso maggio, durante la visita di Xi Jinping in Europa. Al culmine della tappa francese del suo tour, il presidente cinese era stato condotto da Emmanuel Macron sul Tourmalet. Qui, nei luoghi in cui il presidente francese trascorse molto tempo durante l'infanzia insieme all'adorata nonna, Xi ha ricevuto in regalo due bottiglie di cognac. Col bicchiere in mano e di fronte ad alcuni prodotti tipici della zona, i sorrisi di Xi e Macron lasciavano presupporre un lieto fine per il brandy europeo. Non è stato così. Consapevole del sostegno francese ai dazi sui veicoli elettrici, approvati nonostante l'opposizione della Germania, Xi ha deciso di colpire un settore che sta a cuore proprio a Parigi. Le misure sono comunque provvisorie e la loro modulazione è legata a doppio filo dall'esito dei negoziati sulle e-car, che stanno proseguendo anche in questi giorni nella speranza di trovare un compromesso prima dell'entrata in vigore definitiva dei dazi, fissata per inizio novembre. I prodromi di guerra commerciale potrebbero non fermarsi al brandy. Già negli scorsi mesi, la Cina ha avviato indagini anche sui prodotti lattiero-caseari e sulla carne di maiale. Nelle scorse settimane, è stato anche agitato lo spauracchio dell'innalzamento delle tariffe dal 15 al 25% per le importazioni di veicoli europei con motori da 2,5 litri o più. A tremare è soprattutto la Germania, che nonostante il calo dei primi mesi del 2024, quest'anno ha già esportato veicoli a grossa cilindrata per 1,2 miliardi di dollari. Il gigante asiatico rappresenta circa il 30% delle vendite delle case automobilistiche tedesche, in primis Mercedes-Benz e Porsche. Attenzione anche alle terre rare e ai materiali critici per lo sviluppo dell'industria tecnologica verde, dopo che il 1° ottobre sono entrate in vigore nuove norme che aumentano il controllo statale e legano queste risorse alla sicurezza nazionale. Tra le righe, il segnale è piuttosto chiaro: se si arriva allo scontro, la Cina è in grado di colpire le ambizioni sul green deal europeo. Questo è un articolo a pagamento, ma oggi te lo regaliamo."
        },
        {
            "Title": "Juventus, Bremer operato con successo al ginocchio",
            "Source": "La Stampa",
            "Date": "2024-10-08",
            "Link": "https://www.lastampa.it/sport/2024/10/08/news/juventus_bremer_operato_ginocchio-14698720/",
            "Content": "Il momento dell'infortunio di Gleison Bremer contro il Lpisa (afp) Il difensore della Juventus Gleison Bremer «questa mattina è stato sottoposto ad intervento chirurgico di ricostruzione del legamento crociato anteriore del ginocchio sinistro. L'intervento, eseguito presso l'Hôpital Privé Jean Mermoz di Lione dal Dottor Bertrand Cottet-Sonnery alla presenza del responsabile sanitario della Juventus dott. Luca Stefanini, è perfettamente riuscito e il calciatore inizierà nei prossimi giorni l'iter riabilitativo volto alla ripresa dell'attività agonistica». Calcio Juventus, infortunio choc per Bremer: rottura del crociato anteriore. Stagione finita 03 Ottobre 2024 L'ex centrale del Torino si è infortunato dopo soli 240 secondi della gara di Champions League di mercoledì 2 ottobre sul terreno del Lipsia, vinta dai bianconeri di Thiago Motta in romonta e inferiorità numeriuca per 3-2. Bremer vuole tutto: “Vendevo gelati per pagarmi le trasferte, oggi mi sento un esempio per la Juve\" nicola balice 02 Ottobre 2024 Dal Torino alla Juve, l'arrivo di Bremer al J Medical."
        },
        {
            "Title": "Johan Neeskens, è morto uno dei fuoriclasse della grande Olanda",
            "Source": "La Stampa",
            "Date": "2024-10-08",
            "Link": "https://www.lastampa.it/sport/2024/10/07/news/johan_neeskens_morto_calciatore_olanda-14696833/",
            "Content": "Se n'è andato, a 73 anni e mentre si trovava in Algeria per il progetto “WorldCoaches”, il tuttocampista dell'Olanda Meccanica più bella, più seminale tatticamente e più incompiuta di sempre alla voce trofei. Perché Johan Neeskens, considerato legittimamente uno dei migliori interpreti perenni del ruolo di mediano (e non solo), con l'Ajax aveva razziato tre Coppe dei Campioni di fila (1971, 1972, 1973) e con il Barcellona aveva seguito l'altro Johan, Cruijff, prima di chiudere la carriera da calciatore tra New York (al Cosmos) e in Svizzera. Lo chiamavano, a Barcellona, “Johan Segundo” e non solo per l'omonimia con il Profeta del gol: dovunque andava Cruijff, Neeskens lo seguiva. Sul campo, giocando teoricamente alle spalle – ma spesso e volentieri anche qualche metro davanti - del numero 14 più celebre della storia del calcio, ma anche nella parabola: compagni di squadra all'Ajax, al Barcellona e nell'Olanda.Forse il primo vero rappresentante nella storia di tuttocampista, impersonificazione sul campo di tutto quello che predicava la rivoluzione arancione del “calcio totale”. Nato come centrocampista puro, quasi metodista, Neeskens, all'atto pratico, ha fatto di tutto tranne che il portiere: difensore, mediano, trequartista, attaccante, mezzala. Partiva in mezzo al campo, rubava palloni, imbucava i compagni, arrivava al tiro, si inseriva e fabbricava gol. «Sono solo un mediano che sa segnare», diceva l'altro Johan. Una definizione un po' troppo limitativa per uno dei pilastri, ovviamente insieme a “Johan Primero”, dell'Ajax delle tre Coppe dei Campioni consecutive, due Eredivisie, due Coppe d’Olanda, una Coppa Intercontinentale e una Supercoppa Europea. Recupera palloni e costruisce il gioco, ma fa anche gol: 39 in 171 match giocati, non proprio pochissimi per un mediano. La coppia con Cruijff si ripropone, con un anno di intervallo, anche al Barcellona con risultati non proprio stellari: solo una Coppa del Re in bacheca. Dopo l'addio di Cruijff, il Neeskens blaugrana conquista solo una Coppa delle Coppe (1979) ma lascia anche un'eredità formidabile nell'immaginario del Barça: la sua apparizione e i suoi insegnamenti torneranno utili per gli squadroni pigliatutto del Crujiff allenatore, di Rijkaard (di cui fu anche collaboratore tecnico) e Guardiola.Per tutti, però, Neeskens è anche il marcatore nella finale dei Mondiali del 1974 della più grande squadra incompiuta di sempre. Quella magnifica Olanda, addomesticata dalla Germania Ovest nell'ultimo atto, si avvalse nel torneo di ben cinque reti di “Johan Segundo”: la quinta, l'ultima, fu l'illusorio rigore in finale. Prima delle due delusioni mondiali vissute in orange, frequentazione da 17 reti in 49 gare: quattro anni dopo, in Argentina, Neeskens vide di nuovo i padroni di casa di turno alzare la coppa. Nel mezzo, a due anni dal Mondiale tedesco e da quello argentino, proprio un'espulsione di Neeskens per un fallo di reazione nella semifinale degli Europei con la Cecoslovacchia condannò l'Olanda allo sfratto e spalancò la strada all'alloro continentale per Panenka e compagni. Il pallone, nonostante gli zero titoli con l'Olanda, ringrazia sentitamente per una carriera vissuta senza confini di ruolo."
        },
        {
            "Title": "Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare",
            "Source": "La Stampa",
            "Date": "2024-10-08",
            "Link": "https://www.lastampa.it/salute/dossier/sportello-cuore/2024/10/08/news/arresto_cardiaco_agire_subito_puo_salvare_una_vitansettimana_rianimazione_cardiopolmonare-423542540/",
            "Content": "Una tempesta elettrica. Il ventricolo sinistro che batte all’impazzata, certo, ma non fa nulla per spingere il sangue. Così il cuore in pratica è paralizzato. Ed occorre agire. Prima possibile. Con tre mosse che possono essere fatte anche da chiunque. A patto di essere addestrato alla rianimazione con un breve corso (il BLSD o Basic Life Support Defibrillation): quella fondamentale, da fare subito è il massaggio cardiaco. Poi c’è l’impiego del defibrillatore. Il tutto, dopo l’iniziale, fondamentale passaggio: chiamare il 112 per allertare i soccorsi. Così facendo, si può sperare di salvare una vita. E far ripartire il cuore. Ogni anno, quasi 60.000 circa in Italia e si stima che solo nel 58% dei casi chi assiste intervenga con le manovre salvavita (massaggio cardiaco, ventilazioni) e ancor meno con la defibrillazione. Purtroppo la sopravvivenza finale è ancora inferiore al 10%. Insegnare a tutti a riconoscere un arresto cardiaco e le azioni da compiere, a partire dalla rapida attivazione dei soccorsi attraverso il 112, è essenziale: la possibilità di sopravvivenza all’arresto cardiaco diminuisce del 10% per ogni minuto che passa. Insomma, i messaggi sono chiari. E per ricordarli una volta di più torna “VIVA! la settimana per la rianimazione cardiopolmonare” promossa da Italian Resuscitation Council (IRC). Dal 14 al 20 ottobre in tutta Italia sono previsti eventi aperti al pubblico e gratuiti in più di 20 città. Nel mezzo della settimana, il 16 ottobre, inoltre, è in programma la Giornata Internazionale della Rianimazione Cardiopolmonare. Fiato corto per le donne, dolore al torace per l’uomo, così il cuore potrebbe \"avvisare\" del rischio di arresto cardiaco di Federico Mereta 01 Settembre 2023 Il massaggio cardiaco si impara (anche) a scuola Cosa succede quando il cuore si ferma? Pensate all’emergenza più comune tra le aritmie che provocano l’arresto cardiaco, ovvero la fibrillazione ventricolare. Anche se si parla di arresto, spesso in queste situazioni il cuore “va a mille”, ma è praticamente fuori giri. Per questo se non si interviene entro cinque minuti le probabilità di salvare una vita diventano sempre più flebili. E la scuola deve essere un luogo privilegiato per l’apprendimento delle tecniche di rianimazione cardiovascolare. “Le manovre salvavita come il massaggio cardiaco e l’uso del defibrillatore devono essere insegnate agli studenti nelle scuole, ai ragazzi e ai tecnici che frequentano le strutture sportive, alle persone che conseguono la patente di guida e, in genere a quanti più cittadini possibile – è il commento di Andrea Scapigliati, presidente di Italian Resuscitation Council (IRC). Le iniziative di VIVA! in molti casi si rivolgeranno ai ragazzi con l’auspicio di generare curiosità e coinvolgimento e porre le basi per una sempre più diffusa cultura del primo soccorso”. Il progetto ha il patrocinio della Camera dei Deputati, del Senato della Repubblica, del CONI e di Sport & Salute e vedrà coinvolte, insieme ad IRC e con il medesimo impegno e la stessa determinazione, anche Associazione Nazionale Pubbliche Assistenze (ANPAS), Croce Rossa Italiana, Confederazione Nazionale delle Misericordie d’Italia e molte altre associazioni del settore. È previsto il coinvolgimento di numerose città e a Trento si prevede una grande esercitazione di massa organizzata in collaborazione con la Provincia Autonoma e l’Azienda Provinciale per il Servizi Sanitari di Trento: oltre 1.000 ragazzi delle quinte elementari, guidati da esperti e volontari, parteciperanno a una grande simulazione di rianimazione cardiopolmonare in cui si eserciteranno nel massaggio cardiaco su manichini e impareranno come contattare con prontezza il 112 in caso di necessità. Arresto cardiaco, per preservare il cuore occorre agire velocemente ed essere preparati di Federico Mereta 03 Febbraio 2023 Un “panino” elettrico sul cuore Sul fronte scientifico, vale la pena di ricordare la storia di Joshua Lupton, salvato proprio dalla scossa del defibrillatore nel 2016 ed oggi tra gli autori insieme agli altri esperti dell’Università dell’Oregon, di uno studio coordinato da Mahamud Daya e pubblicato su JAMA Network Open. La ricerca propone, quando possibile, di realizzare con le piastre del defibrillatore una sorta di “sandwich” sul cuore, mettendole davanti e dietro al torace, ovviamente quando possibile. Così si potrebbero, secondo l’indagine, migliorare i risultati dello shock elettrico che si crea. Sono stati esaminati i dati del Portland Cardiac Arrest Epidemiologic Registry, che ha registrato la posizione delle piastre di defibrillazione: in particolare si sono controllati 255 casi trattati in cui le due piastre erano posizionate nella parte anteriore e laterale o davanti e dietro al cuore. Si è visto che con quest’ultima soluzione crescevano di oltre due volte e mezzo le possibilità di ripristinare la spontanea circolazione del sangue. Sia chiaro: l’obiettivo deve rimanere sempre far passare energia da un tampone all’altro passando per il cuore. Sia dal davanti verso l’indietro, se e quando è possibile spostare la persona, sia con le piastre applicate sul torace anteriormente e lateralmente di fianco al muscolo cardiaco. L’importante è agire sempre prima possibile. E nel modo giusto. Sportello cuore Il defibrillatore salva la vita, anche se i soccorsi sono in arrivo di Federico Mereta 24 Agosto 2023 Argomenti cuore e cardiologia infarto Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Scoperta la cellula “ingegnere”: fa costruire nuove arterie per ridare sangue al cuore dopo l’infarto Stenosi aortica e malattie delle valvole del cuore, cure su misura per le donne Indice di rotondità o BRI: cos’è e perché se è alto aumenta il rischio di infarto ed ictus Salute Il servizio sanitario in agonia, 4,5 milioni di italiani rinunciano alle cure: il rapporto Gimbe di Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale Arrivano gli psicologi che aiutano le persone a prevenire le malattie di Tiziana Moriconi leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Hopfield Hinton hanno vinto il premio Nobel per la fisica",
            "Source": "La Stampa",
            "Date": "2024-10-08",
            "Link": "https://www.lastampa.it/esteri/2024/10/08/news/nobel_fisica_chi_ha_vinto-14698701/",
            "Content": "(afp) La Royal Swedish Academy of Sciences ha deciso di assegnare il premio Nobel in Fisica all'americano John J. Hopfield e al canadese Geoffrey E. Hinton «per scoperte e invenzioni fondamentali che consentono l'apprendimento automatico con reti neurali artificiali». John Hopfield (Usa) e Geoffrey E. Hinton (Canada) hanno studiato le reti neurali aprendo la strada agli studi sull'apprendimento delle macchine e l'Intelligenza artificiale. Nobel per la Fisica a Hopfield e Hinton, pionieri dell'intelligenza artificiale. L'annuncio a Stoccolma In particolare Hinton, considerato il padrino della Intelligenza artificiale, aveva lasciato Google nel 2023 dopo anni di lavoro perché riteneva che l'Ai fosse ingovernabile. Un'arma che, potenzialmente, potrebbe spazzare via l'umanità, un po' come la bomba atomica. Aveva sviluppato nel dettaglio il \"deep learning\", che sta alla base di ChartGpt. Secondo Hinton il pericolo è che la realtà (fittizia) creata dalla intelligenza artificiale in pochi anni possa sovrastare quella reale. Immagini e testi creati dalla Ai potrebbero superare numericamente quelli prodotti dagli umani. Il timore è che non si possa più distinguere il vero dal falso. Il lavoro sull’Ai e poi le dimissioni Geoffrey Hinton oggi ha 77 anni. Fece scalpore perché si dimise da Google e lanciò un monito sui \"troppi pericoli\" di questa tecnologia. Hinton, britannico di nascita ma con passaporto canadese, è un pioniere della ricerca sulle reti neurali e sul 'deep learning' che gli hanno fatto vincere nel 2018 il prestigioso premio Turing Award e che hanno spianato la strada ai sistemi di intelligenza artificiale. Ha collaborato per 10 anni con Google, poi si è dimesso dal gigante tecnologico proprio per poter parlare liberamente dei rischi dell'IA. Era entrato in Google nel 2013, dopo che Big G si era comprata una società fondata da lui e due suoi studenti (uno dei due è Ilya Sutskever che ha lavorato per OpenAI, casa madre di ChatGpt): i tre avevano sviluppato una rete neurale che imparava da sola a identificare oggetti comuni dopo aver analizzato migliaia di foto. In una intervista al Nyt, dopo le sue dimissioni da Google, Hinton ha commentato lo scenario in cui l'IA potrebbero diventare più intelligenti e performanti delle menti che l'hanno progettata: «La maggior parte delle persone pensava che fosse del tutto fuori luogo. E anche io lo pensavo. Pensavo che fosse lontano dai 30 ai 50 anni o anche di più. Ovviamente, non lo penso più», ha spiegato. Al via la settimana dei premi Nobel 2024: ecco le categorie e quando vengono assegnati 07 Ottobre 2024 Chi sono gli italiani che hanno vinto il Premio Nobel dal 1901 a oggi 07 Ottobre 2024 il premio Il Nobel della medicina a Victor Ambros e Gary Ruvkun per la scoperta del microRna 07 Ottobre 2024 Le motivazioni del premio «I due premi Nobel per la fisica di quest'anno hanno utilizzato gli strumenti della materia per sviluppare metodi che sono alla base del potente apprendimento automatico di oggi», ha dichiarato il comitato del Nobel in un comunicato stampa. Hopfield svolge le sue ricerche presso l'Università di Princeton, mentre Hinton lavora presso l'Università di Toronto. Ellen Moons, membro del comitato del Nobel presso l'Accademia reale svedese delle scienze, ha dichiarato che i due premiati «hanno utilizzato concetti fondamentali della fisica statistica per progettare reti neurali artificiali che funzionano come memorie associative e trovano modelli in grandi insiemi di dati». Ha aggiunto che tali reti sono state utilizzate per far progredire la ricerca in fisica e «sono anche diventate parte della nostra vita quotidiana, ad esempio nel riconoscimento facciale e nella traduzione linguistica». Il Nobel per la fisica prevede un premio in denaro di 11 milioni di corone svedesi (1 milione di dollari) provenienti da un lascito dell'ideatore del premio, l'inventore svedese Alfred Nobel. È stato assegnato 117 volte. I vincitori sono invitati a ricevere il premio durante la cerimonia del 10 dicembre, anniversario della morte di Nobel."
        },
        {
            "Title": "Il servizio sanitario in agonia, 4,5 milioni di italiani rinunciano alle cure: il rapporto Gimbe",
            "Source": "La Stampa",
            "Date": "2024-10-08",
            "Link": "https://www.lastampa.it/salute/2024/10/08/news/rapporto_gimbe_servizio_sanitario_45_milioni_di_italiani_rinunciano_alle_cure-423543217/",
            "Content": "Tra carenza di personale, liste d’attesa infinite, pronto soccorsi sovraffollati e un inaccettabile divario tra Nord e Sud, il nostro Servizio sanitario nazionale (Ssn) è vicinissimo a esalare il suo ultimo respiro. L’inevitabile conseguenza è che le persone che alla fine potranno curarsi sono quelle che potranno farlo di tasca propria. Già oggi sono 4,5 milioni gli italiani che rinunciano alle cure, in barba ai principi di universalismo ed equità che in passato hanno fatto del nostro Ssn un modello da seguire. Più che un documento sullo stato di salute della sanità pubblica italiane, il settimo Rapporto sul Servizio Sanitario Nazionale della Fondazione Gimbe, appena presentato a Roma, è una sorta di autopsia Ssn in emergenza “Oggi la vera emergenza del Paese è il Servizio Sanitario Nazionale”, conferma Nino Cartabellotta, presidente della Fondazione Gimbe. I numeri sono impietosi: un divario della spesa sanitaria pubblica pro capite di 889 euro rispetto alla media dei paesi OCSE membri dell’Unione Europea con un gap complessivo che sfiora i 52,4 miliardi di euro; la crisi motivazionale del personale che abbandona il Ssn; il boom della spesa a carico delle famiglie (+10,3%); quasi 4,5 milioni di persone che nel 2023 hanno rinunciato alle cure, di cui 2,5 milioni per motivi economici; le diseguaglianze regionali e territoriali; la migrazione sanitaria e i disagi quotidiani sui tempi di attesa e sui pronto soccorso affollati. “La tenuta del SSN è prossima al punto di non ritorno”, sottolinea Cartabellotta. Liste d’attesa, le esigenze della reumatologia negli ospedali e sul territorio 01 Agosto 2024 Sanità privata Nel 2023 l’aumento della spesa sanitaria totale, che è stati di 4.286 milioni di euro, è stato sostenuto esclusivamente dalle famiglie come spesa diretta (+ 3.806 milioni di euro) o tramite fondi sanitari e assicurazioni (+553 milioni di euro), vista la sostanziale stabilità della spesa pubblica (-73 milioni di euro). “Le persone – spiega Cartabellotta – sono costrette a pagare di tasca propria un numero crescente di prestazioni sanitarie, con pesanti ripercussioni sui bilanci familiari”. La spesa out-of-pocket – ovvero quella pagata direttamente dai cittadini – che nel periodo 2021-2022 ha registrato un incremento medio annuo dell’1,6% (+ 5.326 euro in 10 anni), nel 2023 si è impennata aumentando del 10,3% (+ 3.806 milioni di euro) in un solo anno. Secondo l’Istat nel 2023, 4,48 milioni di persone hanno rinunciato a visite specialistiche o esami diagnostici pur avendone bisogno, per uno o più motivi: lunghi tempi di attesa, difficoltà di accesso e problemi economici. E per motivi economici nel 2023 hanno rinunciato alle cure quasi 2,5 milioni di persone (4,2% della popolazione), quasi 600mila in più dell’anno precedente. Definanziamento cronico “La grave crisi di sostenibilità del Ssn – afferma Cartabellotta – è frutto anzitutto del definanziamento attuato negli ultimi 15 anni da tutti i Governi, che hanno sempre visto nella spesa sanitaria un costo da tagliare ripetutamente e non una priorità su cui investire in maniera costante”. Il Fabbisogno Sanitario Nazionale (FSN) dal 2010 al 2024 è aumentato complessivamente di 28,4 miliardi di euro, in media 2 miliardi di euro per anno, ma con trend molto diversi. Nel periodo pre-pandemico (2010-2019) alla sanità pubblica sono stati sottratti oltre 37 miliardi di euro tra “tagli” per il risanamento della finanza pubblica e minori risorse assegnate rispetto ai livelli programmati. Negli anni 2020-2022 il FSN è aumentato di ben 11,6 miliardi di euro, una cifra tuttavia interamente assorbita dai costi della pandemia Covid-19, che non ha permesso un rafforzamento strutturale del SSN né consentito alle Regioni di mantenere in ordine i bilanci. Per gli anni 2023-2024 il FSN è aumentato di 8.653 milioni di euro: tuttavia, nel 2023 1.400 milioni di euro sono stati assorbiti dalla copertura dei maggiori costi energetici e dal 2024 oltre 2.400 milioni di euro sono stati destinati ai rinnovi contrattuali del personale. Le previsioni per il prossimo futuro non lasciano intravedere alcun rilancio del finanziamento pubblico per la sanità. “Nella Legge di Bilancio il rapporto spesa sanitaria/PIL si riduce dal 6,3% nel 2024-2025 al 6,2% nel 2026-2027”, spiega il presidente di Gimbe. Autonomia differenziata, che cosa è e perché uccide il servizio sanitario nazionale di Maurizio Marangolo 29 Luglio 2024 Crolla la spesa per la prevenzione Rispetto al 2022, nel 2023 la spesa per i “Servizi per la prevenzione delle malattie” si riduce di ben 1.933 milioni di euro (-18,6%). “Tenendo conto che la prevenzione – commenta Cartabellotta – è la 'sorella povera' del SSN, al quale viene allocato circa il 6% del finanziamento pubblico, tale riduzione rappresenta un’ulteriore spia del sotto-finanziamento che, inevitabilmente, costringe Regioni e Aziende sanitarie a sottrarre risorse ad un settore sì fondamentale, ma considerato differibile. Ma tagliare oggi sulla prevenzione avrà un costo altissimo in termini di salute negli anni a venire, documentando la miopia di queste scelte di breve periodo”. Crisi del personale sanitario Se prima la crisi del personale sanitario era sostanzialmente dovuta al definanziamneto del Ssn, oggi, dopo la pandemia, è aggravata da una crescente frustrazione e disaffezione. “Turni massacranti, burnout, basse retribuzioni, prospettive di carriera limitate ed escalation dei casi di violenza stanno demolendo la motivazione e la passione dei professionisti”, sottolinea Cartabellotta. I dati raccolti da organizzazioni sindacali e di categoria documentano infatti il progressivo abbandono del Ssn: secondo la Fondazione ONAOSI, tra il 2019 e il 2022 il Ssn ha perso oltre 11mila medici per licenziamenti o conclusione di contratti a tempo determinato e ANAAO-Assomed stima ulteriori 2.564 abbandoni nel primo semestre 2023. !Ma la vera crisi – continua il presidente di Gimbe – riguarda il personale infermieristico: nonostante i crescenti bisogni, anche per la riforma dell’assistenza territoriale, il numero di infermieri è largamente insufficiente e, soprattutto, le iscrizioni al Corso di Laurea sono in continuo calo, con sempre meno laureati”. Peggiora la sanità in 10 Regioni e aumenta il divario Nord-Sud di redazione Salute 18 Luglio 2024 Lea e divario tra Nord e Sud Stando al report di Gimbe, nel 2022 solo 13 Regioni rispettano gli standard essenziali di cura, con un ulteriore aumento del divario Nord-Sud: Puglia e Basilicata sono le uniche Regioni promosse al Sud, ma comunque in posizioni di coda. “Siamo di fronte – commenta Cartabellotta – ad una vera e propria frattura strutturale Nord-Sud nell’esigibilità del diritto alla tutela della salute. A questo quadro si aggiunge la legge sull’autonomia differenziata, che affonderà definitivamente la sanità del Mezzogiorno, assestando il colpo di grazia al SSN e innescando un disastro sanitario, economico e sociale senza precedenti che avrà conseguenze devastanti per milioni di persone”. Anche la mobilità sanitaria evidenzia la forte capacità attrattiva delle Regioni del Nord, con i residenti delle Regioni del Centro-Sud spesso costretti a spostarsi in cerca di cure migliori. In particolare nel decennio 2012-2021 le Regioni del Mezzogiorno hanno accumulato un saldo negativo pari a 10,96 miliardi di euro. Un piano di rilancio Il SSN è malato, gravemente, ma secondo Gimbe si può curare con un programma che mette nero su bianco le azioni indispensabili per potenziarlo con risorse adeguate, riforme coraggiose e una radicale e moderna riorganizzazione. Per attuare questo piano, la Fondazione Gimbe invoca un nuovo patto politico e sociale, che superi divisioni ideologiche e avvicendamenti dei Governi. 2Un patto che chiede ai cittadini di diventare utenti informati e responsabili, consapevoli del valore del SSN, e a tutti gli attori della sanità di rinunciare ai privilegi acquisiti per salvaguardare il bene comune”, sottolinea Cartabellotta. Un invito a un'alleanza strategica arriva anche dal Presidente della Repubblica Sergio Mattarella nel messaggio inviato in occasione della presentazione del rapporto. “Il Servizio Sanitario Nazionale - si legge nella lettera - costituisce una risorsa preziosa ed è pilastro essenziale per la tutela del diritto alla salute, nella sua duplice accezione di fondamentale diritto dell’individuo e interesse della collettività. La sua efficienza è frutto, naturalmente, delle risorse dedicate e dei modelli organizzativi applicati, responsabilità, quest’ultima, affidata alle Regioni. Per garantire livelli sempre più elevati di qualità nella prevenzione, nella cura e nell’assistenza, è necessaria la costante adozione di misure sinergiche da parte di tutti gli attori coinvolti”. Argomenti sanità Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Liste di attesa per le visite troppo lunghe, nasce a Roma un ambulatorio sociale Gimbe: “In sanità spendiamo il 6,2% del Pil, la media Ocse è al 6,9%' Cardiopatie congenite, a Bologna salvato un bambino siriano Salute Gli italiani sanno ancora troppo poco su Hpv e tumore della cervice di Simone Valesini Il servizio sanitario in agonia, 4,5 milioni di italiani rinunciano alle cure: il rapporto Gimbe di Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "“Si sente Jackie Chan”, maxi squalifica della Fifa al calciatore Curto per razzismo",
            "Source": "La Stampa",
            "Date": "2024-10-08",
            "Link": "https://www.lastampa.it/sport/2024/10/08/news/curto_squalifica_razzismo_fifa-14699005/",
            "Content": "Marco Curto con la maglia del Cesena La Fifa ha sospeso per 10 giornata, ridotte a cinque, il calciatore italiano Marco Curto per «comportamento inappropriato» e razzista nei confronti del sudcoreano Hee-Chan Hwang. Il 25enne difensore del Cesena, inoltre, dovrà prestare lavori sociali e seguire corsi di formazione presso un'associazione indicata dalla stessa Fifa. Si tratta di una squalifica pesante e che, evidentemente, vuole essere esemplare. L'episodio per il quale Curto è stato sanzionato risale allo scorso luglio, quando il difensore giocava ancora per il Como: affrontava il club inglese del Wolverhampton in amichevole a Marbella. Nel corso dell'incontro, Curto avrebbe insultato Hwang al punto da scatenare una rissa in campo con i giocatori inglesi intervenuti a difesa del compagno: il parapiglia in campo è terminato poi con l'espulsione di Daniel Podence, calciatore del club inglese. «Non starlo a sentire. Si sente Jackie Chan», sarebbe una delle espressioni che Curto avrebbe usato rivolgendosi ai propri compagni per riferirsi a Hwang. Dopo l'amichevole, i Wolves hanno presentato una protesta ufficiale alla Uefa. È quindi intervenuta anche la Federcalcio Coreana per tutelare il proprio giocatore della nazionale. La Fifa ha aperto una istruttoria che è terminata con la sanzione: «Il giocatore Marco Curto è stato ritenuto responsabile di un comportamento discriminatorio e sanzionato con una sospensione di 10 partite - ha detto un portavoce dell'organo direttivo del calcio mondiale - La metà di queste partite è sospesa per un periodo di prova di due anni, e il giocatore dovrà prestare servizio alla comunità e sottoporsi a formazione ed educazione con un'organizzazione approvata dalla Fifa». Dopo la sentenza, Matt Wild, boss del Wolves, ha espresso il sostegno della squadra alle sanzioni: «Accogliamo con favore la decisione della Fifa di sanzionare Marco Curto a seguito dell'incidente discriminatorio durante il nostro amichevole pre-stagione contro il Como – ha detto Wild –. La sospensione emessa nei confronti del giocatore trasmette un chiaro messaggio che il razzismo e i comportamenti discriminatori non saranno tollerati nel calcio o nella società»."
        },
        {
            "Title": "Cobolli travolto da Djokovic. Il serbo agli ottavi di Shanghai",
            "Source": "La Stampa",
            "Date": "2024-10-08",
            "Link": "https://www.lastampa.it/sport/2024/10/08/news/masters_shanghai_djokovic_cobolli-14699137/",
            "Content": "Troppo forte Nole Djokovic per Flavio Cobolli (reuters) Novak Djokovic avanza agli ottavi di finale del torneo Atp Masters 1000 di Shanghai (cemento, montepremi 8.995.555 dollari). Il serbo, numero 4 del mondo e quarta testa di serie, domina l'azzurro Flavio Cobolli, numero 30 del ranking Atp e 28 del seeding, con il punteggio di 6-1, 6-2 in poco più di un'ora. Nel primo set Djokovic, a caccia del centesimo titolo in carriera, ha strappato ben presto il servizio a Cobolli per due volte, portandosi subito in vantaggio 4-1 e dimostrando un ottimo livello di gioco. Nel secondo, il serbo si è portato in vantaggio per 3-2, senza lasciare nulla al suo giovane avversario. Agli ottavi Nole affronterà il russo Roman Safiullin, che a sua volta ha eliminato in tre set lo statunitense Frances Tiafoe."
        },
        {
            "Title": "Medicina di laboratorio, ecco come cambierà con l’Intelligenza Artificiale",
            "Source": "La Stampa",
            "Date": "2024-10-08",
            "Link": "https://www.lastampa.it/salute/dossier/frontiere/2024/10/08/news/medicina_laboratorio_intelligenza_artificiale-423543179/",
            "Content": "L’intelligenza artificiale e i Big Data hanno sempre maggiore spazio di utilizzo nella medicina di laboratorio, ma nel nostro Paese appena il 10% degli specialisti dichiara di avere competenze specifiche su queste nuove e complesse tecnologie. Risultano inoltre assenti software, piattaforme e PC adeguati nell’80% delle strutture sanitarie e nel 16% dei casi si ricorre a fornitori esterni. Oltre il 90% dei professionisti ritiene l’IA una preziosa risorsa che deve essere maggiormente sfruttata anche nel laboratorio medico. Solo il 2% però prevede che potrà sostituire totalmente l’intelligenza umana nelle analisi mediche. Sono questi alcuni dati di una recente ricerca condotta dalla SIBioC (Società Italiana di Biochimica Clinica e Biologia Molecolare Clinica) su oltre 200 suoi iscritti. Il ruolo dell’IA L’IA è uno dei temi al centro del 56° Congresso Nazionale della Società Scientifica che si apre oggi a Bologna con il titolo ‘Il ruolo clinico della Medicina di Laboratorio nella Sanità del terzo millennio2. “La rivoluzione digitale sta rivoluzionando il mondo della diagnostica, inclusa la Medicina di Laboratorio – afferma Marcello Ciaccio, Presidente Nazionale Sibioc. “Come emerge dalla nostra indagine è forte l’esigenza di una maggiore formazione per il personale medico-sanitario. L’intelligenza artificiale rappresenta una grande ed interessante sfida ed opportunità per i singoli professionisti e per l’intero sistema sanitario nazionale. Nella Medicina di Laboratorio, l’IA è già una realtà concreta da alcuni anni per alcune malattie molto diffuse nella popolazione generale, come l’ipercolesterolemia, il diabete o le infezioni da Covid-19. Grazie a programmi informatici d’avanguardia possiamo avere a disposizione milioni di dati che vengono analizzati in pochissimo tempo. Si possono, quindi, dare risposte più precise ai quesiti medici ma resta sempre assolutamente necessario il lavoro del professionista. Al momento, perciò, l’intelligenza artificiale non è ancora in grado di superare quella del medico ma può essere utilissima nel supportare le sue decisioni”. Il ruolo della medicina di laboratorio Al congresso nazionale Sibioc partecipano oltre 1000 specialisti da tutta Italia. “Il laboratorio clinico è parte fondamentale ed essenziale del sistema sanitario nazionale – prosegue Ciaccio. “Svolgiamo un ruolo cruciale in tutte le fasi e le tappe dell’assistenza medico-sanitaria, guidando e supportando il Clinico nella corretta gestione del Paziente, dallo screening alla diagnosi, monitoraggio di una patologia e della terapia. Ad esempio, la Medicina di Laboratorio consente la prevenzione delle malattie cerebro-cardio-vascolari che con oltre 220mila decessi ogni anno sono la prima causa di morte in Italia. Oggi, disponiamo di biomarcatori che consentono di ‘fotografare’ in modo preciso ed accurato lo stato di salute di un singolo individuo, identificando precocemente il rischio di sviluppare una patologia e consentendo così di intervenire tempestivamente, prima della comparsa della sintomatologia clinica”. Tumore seno, in Lombardia biopsia liquida esame utile a 1.500 pazienti l’anno 04 Ottobre 2024 Il laboratorio clinico in oncologia Di grande rilevanza è anche il ruolo del laboratorio clinico in ambito oncologico. “Il cancro – prosegue Ciaccio - non è una singola entità nosologica ma un gruppo di patologie molto eterogenee che comprende oltre 200 differenti tipi che differiscono in base all’organo o al tessuto colpito e che interessano complessivamente oltre 3 milioni di individui nel nostro Paese. Le tecnologie di ultima generazione consentono di ottenere in una singola analisi un profilo molecolare completo della neoplasia di ogni singolo paziente, permettendo di identificare i bersagli molecolari e di attuare strategie di trattamento mirate, attuando così una medicina di precisione al fine di garantire il migliore outcome per il paziente con la minore tossicità”. Medicina personalizzata In altre parole, la medicina di laboratorio permette davvero di realizzare una medicina di precisione e personalizzata. “È un nuovo approccio che tende a guardare più alla persona colpita da una malattia che alla patologia in sé”, conclude Ciaccio. “Ciò è possibile grazie agli esami di laboratorio che forniscono un quadro più completo e preciso del singolo paziente. Per tutti questi motivi riteniamo che la medicina di laboratorio debba avere una maggiore visibilità. La medicina di laboratorio è stata definita la ‘Scienza nascosta che salva la vita’. Siamo, infatti, specialisti che lavorano in strutture sanitarie spesso molto grandi e non siamo quasi mai fisicamente vicini al letto dei nostri pazienti. Raramente entriamo in contatto con parenti e caregiver. Tuttavia, i cittadini trovano molte risposte ai loro bisogni di salute nei molteplici laboratori medici attivi sull’intero territorio nazionale”. Argomenti medicina e ricerca Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche Notte Europea dei Ricercatori, un appello per la ricerca sulle malattie rare Genomica e trapianti, un italiano fra i massimi esperti mondiali Un “cervello” in vitro per studiare l’autismo Salute Il servizio sanitario in agonia, 4,5 milioni di italiani rinunciano alle cure: il rapporto Gimbe Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale Arrivano gli psicologi che aiutano le persone a prevenire le malattie di Tiziana Moriconi leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Milan, il cambio passo di Fonseca dopo la sconfitta con la Fiorentina: arriva la sfuriata ai giocatori",
            "Source": "La Stampa",
            "Date": "2024-10-08",
            "Link": "https://www.lastampa.it/sport/2024/10/07/news/milan_paulo_fonseca_sfuriata_giocatori-14697467/",
            "Content": "Paulo Fonseca e Rafael Leao La sconfitta di Firenze segna un cambio nell’approccio di Paulo Fonseca nei confronti dei giocatori rossoneri. L’allenatore del Milan ha modificato il suo atteggiamento a partire dall’intervallo della partita del Franchi: una sfuriata molto decisa nei confronti di Theo Hernandez e compagni. Troppi gli errori notati nel primo tempo contro la Fiorentina, a partire dal solito avvio negativo che poi condiziona il resto della gara. Nella ripresa qualcosa è cambiato, ma non è bastato: i dati collettivi sono stati buoni, ma hanno pesato gli sbagli individuali. Fonseca ora chiede alla squadra di migliorare a tutti i livelli. E non vuole più vedere scene come quella del secondo rigore concesso al Milan, quando Tomori ha spinto via Pulisic per far tirare Abraham che poi ha fallito, come Hernandez in precedenza. D’ora in poi non dovranno esserci discussioni: dal dischetto dovrà tirare sempre Pulisic che avrebbe comunque dovuto imporsi con più personalità già domenica sera. Meglio avere una reazione in quel momento, piuttosto che accogliere il cambio chiedendo a più riprese “why?” ai compagni in panchina, in evidente disaccordo con la decisione di Fonseca. Uno dei tanti segnali di scollamento visti sul campo, come l’incredibile espulsione di Hernandez per proteste dopo il fischio finale. Inconcepibile, a maggior ragione considerato che il francese aveva la fascia da capitano. Fonseca, al momento, non sembra a rischio esonero, come era successo prima del derby. La sua posizione non è così traballante. Per questo cerca di alzare la voce nello spogliatoio chiedendo ai giocatori un cambio di passo per evitare il ripetersi di certi errori. L’ex Lille pensa che alcuni elementi debbano mettere da parte l’autocompiacimento nato dopo lo scudetto del 2022, che ormai è lontano. Resta da capire in che modo la dirigenza possa assecondare questo proposito di Fonseca. In questi casi serve un supporto forte dalle figure societarie più vicine alla squadra. Ma l’assetto dell’organigramma rossonero, nel quale l’unico con le caratteristiche per farlo (Zlatan Ibrahimovic) non è un dirigente ma un consulente esterno, non aiuta di sicuro questo sforzo dell’allenatore portoghese."
        },
        {
            "Title": "Gli italiani sanno ancora troppo poco su Hpv e tumore della cervice",
            "Source": "La Stampa",
            "Date": "2024-10-08",
            "Link": "https://www.lastampa.it/salute/dossier/labrevolution/2024/10/08/news/italiani_sanno_poco_hpv_tumore_cervice-423543358/",
            "Content": "Un sondaggio condotto da GWI su quasi novemila persone di 12 nazioni europee e sudamericane mette in luce una scarsa consapevolezza globale dei rischi che pone il papilloma virus per la salute umana. L’indagine, commissionata da Roche, è partita da una domanda: “Quanto ne sai sull’HPV?”. E le risposte rivelano che metà degli intervistati ha una consapevolezza limitata o nulla del legame tra infezione e tumore del collo dell’utero. Scarsa conoscenza Il dato fa riflettere, se si guardano i numeri di questa patologia. L’infezione da Hpv, che avviene quasi sempre attraverso rapporti sessuali, è infatti è responsabile di oltre il 99% dei tumori alla cervice uterina, una patologia oncologica che ogni anno viene diagnosticata a circa 600.000 donne in tutto il mondo, e che per circa 340.000 di loro si rivela fatale. Il 93% dei tumori cervicali inoltre potrebbe essere prevenuto completamente attraverso uno screening appropriato e la vaccinazione contro l'HPV. malattie rare Ecco il piano per salvare Holostem: tre le condizioni di redazione Salute 29 Novembre 2023 La consapevolezza del legame tra Papillomavirus umano e tumore della cervice uterina e dell’importanza della prevenzione attraverso vaccini e screening è quindi fondamentale per debellare questa malattia. Purtroppo, ancora troppe persone sembrano non averne consapevolezza: in Italia, ad esempio, solo il 28% delle 505 donne intervistate nell’ambito dell’indagine risulta avere una conoscenza approfondita dell’HPV, il 22% dichiara di non saperne nulla, e il 50% di averne solo una conoscenza limitata. Prevenzione Parlando invece di prevenzione, dal sondaggio emerge che una donna su cinque, delle oltre 5.650 intervistate tra i 23 e i 55 anni di età, non si è mai sottoposta a screening per l’HPV. In Italia, dove sono attivi programmi di screening del cancro alla cervice e, in alcune regioni, viene già offerto gratuitamente il test HPV ogni 5 anni alle donne dai 30 ai 64 anni, il sondaggio restituisce una fotografia della situazione relativamente positiva: il 68% delle rispondenti dichiara di essersi già sottoposta ad uno screening cervicale (HPV/Pap test) o di averne in programma uno a breve (13%). Hpv, un esame del sangue può predire la recidiva del cancro alla gola di Mara Magistroni 28 Febbraio 2022 L'eliminazione del cancro alla cervice uterina a livello globale è uno degli obiettivi nell’agenda strategica dell’Organizzazione Mondiale della Sanità (OMS), che nelle sue linee guida raccomanda il test del DNA per l’HPV come screening primario per tutte le donne. Tra gli obiettivi dell’OMS, la garanzia che entro il 2030 il 90% delle ragazze entro i 15 anni sia vaccinato contro l’HPV e che il 70% delle donne venga sottoposto a screening tramite test ad elevate prestazioni entro i 35 anni e di nuovo entro i 45 anni. Questo, insieme alla vaccinazione contro l'HPV, potrebbe prevenire oltre 62 milioni di decessi nei prossimi 100 anni. Un accesso altalenante L’indagine commissionata da Roche ha anche dimostrato che, mentre i tassi di adesione allo screening variano da un Paese all’altro, continuano ad esistere barriere che impediscono alle donne di sottoporsi al test. Oltre il 50% dei nuovi tumori alla cervice uterina si verifica in donne che non si sono mai sottoposte a screening o che non lo hanno fatto nei cinque anni precedenti alla comparsa della malattia. Molti fattori possono contribuire alla mancata adesione ai programmi di screening per il tumore al collo dell’utero, come la difficoltà di accesso all'assistenza sanitaria – anche in termini logistici, barriere sociali ed economiche, culturali e personali: fra le barriere più citate dagli intervistati dei 12 Paesi coinvolti nel sondaggio vi sono la preoccupazione che la procedura di test sia dolorosa (fino al 63% in alcuni Paesi), così come il senso di disagio nel parlare della propria storia sessuale o della propria sessualità con un operatore sanitario (fino al 57% in alcuni Paesi).1 Le diverse barriere che limitano l’adesione allo screening per l'HPV potrebbero spiegare l’interesse per il self test rilevato dal sondaggio. Nei paesi europei, dove i test sono maggiormente accessibili, anche grazie a programmi di screening in essere, il 57% delle donne ha espresso interesse rispetto all’opportunità di poter disporre di test che consentano l’auto-prelievo del campione. Percentuale che sale al 77% nei paesi latinoamericani, dove si segnala una maggiore difficoltà di accesso allo screening, anche dovuta a scarsità di infrastrutture e servizi di prenotazione adeguati. Argomenti hpv tumori Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche “Saving Time”, concerti all’alba per raccontare la ricerca in oncoematologia Cellulari, un nuovo rapporto dell’Oms conferma che le onde radio non causano tumori Fumare e svapare insieme aumenta di 4 volte il rischio di tumore al polmone Salute Gli italiani sanno ancora troppo poco su Hpv e tumore della cervice di Simone Valesini Il servizio sanitario in agonia, 4,5 milioni di italiani rinunciano alle cure: il rapporto Gimbe di Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Vigilanza Rai, nulla di fatto per la votazione di Simona Agnes alla presidenza: si deciderà venerdì",
            "Source": "La Stampa",
            "Date": "2024-10-08",
            "Link": "https://www.lastampa.it/politica/2024/10/08/news/rai_presidenza_simona_agnes-14699225/",
            "Content": "ROMA. Nulla di fatto in ufficio di presidenza sulla convocazione della riunione della Commissione di Vigilanza per la votazione di Simona Agnes alla presidenza Rai. La presidente della bicamerale Barbara Floridia - secondo quanto si apprende - avrebbe proposto alcune date ravvicinate, tra questa sera e i prossimi giorni, ma la maggioranza ha chiesto di avere più tempo e di decidere in plenaria. La decisione verrà dunque presa dalla Commissione plenaria, che si riunirà domani alle 8. Risiko Rai, Agnes e Rossi designati per il Cda, ora parola alla Vigilanza michela tamburrino 27 Settembre 2024 «Nell'ufficio di presidenza di questa mattina ho preso atto della impossibilità di stabilire oggi una data per il voto sulla presidente della RAI a causa del diniego di alcune forze di maggioranza. Ho quindi convocato per domani mattina alle 8 la commissione di vigilanza in plenaria affinché si decida in quella sede la data del voto. Ove ciò non avvenisse, calendarizzerò il voto entro venerdì, come previsto dal regolamento», afferma la presidente della commissione di vigilanza Rai Barbara Floridia."
        },
        {
            "Title": "Tumore al seno, un coach virtuale per affrontare lo stress della diagnosi",
            "Source": "La Stampa",
            "Date": "2024-10-08",
            "Link": "https://www.lastampa.it/salute/dossier/saluteseno/2024/10/07/news/tumore_seno_terapia_cognitivo_comportamentale_medicina_digitale-423541485/",
            "Content": "Si chiama Alba, e no, non chiamatela psiconcologa virtuale, che sarebbe forse una contraddizione in termini. È “solo” una chatbot, ma progettata apposta per aiutare a prevenire e affrontare lo stress lieve-moderato nelle donne che ricevono la diagnosi di tumore al seno: una versione digitale per smartphone di un intervento di terapia cognitivo-comportamentale sviluppato e approvato dall’Organizzazione Mondiale della Sanità (Oms), noto come Self Help Plus. La newsletter di Salute Seno – Come iscriversi Come nasce Alba Il coach digitale è stato messo a punto dai ricercatori della Fondazione Bruno Kessler (Fbk) insieme agli oncologi e agli psicologi dell’Azienda provinciale per i servizi sanitari (Apss) della Provincia Autonoma di Trento e al Collaborating Center dell’Oms del Dipartimento di Neuroscienze dell’Università di Verona. Come spiega Stefano Forti, direttore del centro Digital Health & Wellbeing di Fbk, l’Intelligenza artificiale e le nuove tecnologie permettono oggi di realizzare assistenti digitali in grado di somministrare interventi psicoeducativi a bassa intensità. Ed è in questo contesto che nasce Alba, per “la promozione della qualità di vita e del benessere psicologico percepito, e per la gestione delle situazioni di stress registrato dalle donne con diagnosi di tumore al seno”. Se davvero riuscirà nel suo intento ancora non lo sappiamo, e proprio per verificarlo è stato appena lanciato uno studio pilota: Per sei settimane, Alba interagirà con le pazienti con carcinoma mammario in stadio precoce della Breast Unit della Apss che aderiranno al progetto, attraverso uno specifico tool integrato nella app TreC_Arianna che sarà rilasciata prossimamente. E adesso? Le risposte ai dubbi delle donne dopo il tumore al seno di Tiziana Moriconi 27 Settembre 2024 Lo studio pilota Una volta alla settimana, le pazienti interagiranno con questo strumento attraverso dialoghi, che saranno integrati da materiale informativo audio e video. Inoltre, saranno somministrati questionari per indagare l’esperienza d’uso ed il grado di coinvolgimento. Il livello di benessere psicologico sarà misurato all’inizio, alla fine e a quattro mesi dalla conclusione del percorso psicoeducativo. Il progetto di ricerca valuterà prima di tutto la fattibilità dell’intervento, e, in una seconda fase, la sua efficacia clinica. “Crediamo che Alba possa rappresentare un supporto prezioso per le donne con tumore al seno che presentano livelli di stress lievi-moderati”, dice Antonella Ferro, responsabile della Struttura semplice Rete Clinica Senologica. “L'intervento precoce - aggiunge Chiara Guella, direttrice dell’Unità Operativa di Psicologia Clinica dell’Azienda provinciale per i servizi sanitari - è molto importante e ci auguriamo che questa ricerca possa dare risultati promettenti\". Dalla mindfulness allo yoga per contrastare la fatigue: cosa funziona di più di Tiziana Moriconi 19 Luglio 2024 La app della Breast Unit La app gratuita TreC_Arianna (in cui, come detto, sarà implementata Alba) rientra nelle attività di TrentinoSalute4.0, il centro di competenza sulla sanità digitale della Provincia autonoma. Oltre al tracciamento e alla raccolta di tutti gli interventi effettuati e dei dati generati dalle pazienti, la app è pensata per promuovere il self-management e il patient empowerment. Argomenti tumori seno psicologia Salute Arresto cardiaco, agire subito può salvare una vita: ritorna “Viva”, settimana per la rianimazione cardiopolmonare La Zampa Un raro animale salvato per strada ha confuso tutti sulla sua vera identità: riesci a capire di cosa si tratta? di Isabella Amato La Zampa La gatta selvatica Ricky impara a fidarsi della soccorritrice quando capisce che i suoi cuccioli sono al sicuro La Zampa Trovano un varco nell’edera del cortile, poi scoprono che il loro cane Caamp ha un buon motivo per farlo di Isabella Amato Leggi anche E adesso? Le risposte ai dubbi delle donne dopo il tumore al seno Il coenzima Q10 può rendere il tumore al seno meno aggressivo? L'allattamento dopo la diagnosi non aumenta i rischi per la mamma Salute Gli italiani sanno ancora troppo poco su Hpv e tumore della cervice di Simone Valesini Il servizio sanitario in agonia, 4,5 milioni di italiani rinunciano alle cure: il rapporto Gimbe di Valentina Arcovio A Parma, un centro da 400 milioni di euro per rilanciare le biotecnologie italiane di Simone Valesini Medicina di laboratorio, ecco come cambierà con l’Intelligenza Artificiale leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Stupratore seriale a Roma, disposto il carcere per Simone Borgese",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/simone_borgese_stupratore_carcere_roma-14702241/",
            "Content": "Ha resistito 5 mesi fuori dal carcere ma ora, con la decisione della Cassazione, per Simone Borgese - l'uomo arrestato dai poliziotti della Squadra Mobile con l'accusa di aver violentato una studentessa lo scorso 8 maggio e fino a ora ai domiciliari -, si spalancano le porte del penitenziario romano di Regina Coeli. Per l'uomo, che si trovava da giugno agli arresti domiciliari su disposizione del gip di Roma, la Cassazione ha dichiarato inammissibile il ricorso dei difensori che avevano impugnato la decisione del tribunale del Riesame che, a sua volta, aveva accolto l'appello presentato dal procuratore aggiunto Giuseppe Cascini sulla richiesta di misura cautelare in carcere. Borgese era già stato condannato a 7 anni e 6 mesi per violenza sessuale, rapina e lesioni ai danni di una tassista commessi l'8 maggio del 2015. Ha finito di scontare la pena il 10 novembre 2021, quando è stato scarcerato. Dopo l'arresto si era avvalso della facoltà di non rispondere nel corso dell'interrogatorio davanti al gip di Roma Maddalena Cipriani. Nell'ordinanza con cui il giudice aveva disposto per l'uomo gli arresti domiciliari si legge che sussiste il «concreto pericolo» che Borgese commetta «delitti della stessa specie di quello per cui si procede». Un pericolo che, scrive il magistrato nell’ordinanza applicativa di misura cautelare, sarebbe «desumibile dalle modalità delle condotte, che dimostrano la volontà di sopraffazione dell'uomo cui fa da contorno al circostanza che il Borgese ha precedenti specifici»."
        },
        {
            "Title": "Giorgetti sulla tassa Superbonus: \"Nessuna stangata sulla casa\"",
            "Source": "La Stampa",
            "Date": "2024-10-09",
            "Link": "https://www.lastampa.it/politica/2024/10/09/news/giorgetti_superbonus_tasse_casa-14701270/",
            "Content": "Il ministro dell'Economia e delle Finanze, Giancarlo Giorgetti, durante l'audizione davanti le Commissioni Bilancio di Camera e Senato (ansa) Rivedere le rendite catastali per chi ha riqualificato la propria casa con l'aiuto dei bonus edilizi. C'è anche questa tra le riforme che l'Italia ha inserito nel Piano strutturale di bilancio che presenterà all'Europa. Il ministro dell'Economia Giancarlo Giorgetti, illustrando ieri il Psb in Parlamento, la cita un po' a sorpresa. Giorgetti menziona le rendite catastali en passant nel lungo elenco di riforme che l'Italia propone all'Europa per ottenere l'allungamento da 4 a sette anni del periodo di aggiustamento. Nel capitolo fiscale, spunta \"l'aggiornamento degli archivi catastali\", sulle case fantasma e \"con valori catastali rivisti\" per immobili riqualificati con l'aiuto dei fondi pubblici. Rispondendo poi all'allarme sollevato da Antonio Misiani che parla di notizia \"dirompente\", però puntualizza: «Non si tratta di fare l'aggiornamento a valori di mercato che la Commissione ci ha chiesto, si tratta soprattutto di precisare una norma della scorsa legge di bilancio che chi fa ristrutturazioni edilizie è tenuto ad aggiornare i dati catastali. Andremo a verificare che l'abbia fatto». Stangata sulle case rifatte con il superbonus: colpite Imu, Tari e imposte di registro. Ecco cosa cambierà sandra riccio 09 Ottobre 2024 Oggi dal consiglio federale della Lega arriva la precisazione: sulla casa, è stato ribadito, non ci sarà alcuna stangata. Sull’ipotetico aggiornamento degli archivi catastali e dei valori catastali rivisti per chi ha usufruito del Superbonus interviene anche Confedilizia. Superbonus, Giorgetti: “Rincari al catasto per chi lo ha usato” Con un post su Twitter, il presidente di Confedilizia, Giorgio Spaziani Testa, sintetizza i termini della questione revisione rendite catastali con \"caso chiuso\". E chiarisce, nel dettaglio: «Ricapitoliamo. Il ministro dell'Economia legge in audizione un documento in cui si parla di “aggiornamento degli archivi catastali che dovrà includere: (a) le proprietà ad oggi non censite b) valori catastali rivisti per quegli immobili che hanno conseguito un miglioramento strutturale, a seguito di interventi di riqualificazione finanziati in tutto o in parte da fondi pubblici”. Nella replica, il Ministro specifica che si tratta di: (a) cercare le case fantasma (b) verificare che chi ha fatto i lavori abbia aggiornato i dati catastali. Entrambe le attività rientrano nell'ordinarietà. Se le cose stanno così, caso chiuso». IL DOSSIER Valori catastali più alti per chi ha usato i bonus: gli immobili che rischiano di pagare più tasse Sandra Riccio 08 Ottobre 2024 Nonostante i chiarimenti, con l'aggiornamento del catasto tante tasse aumenteranno a partire dall’Imu. Su quanto lieviterà questa imposta è difficile fare una stima. L’andamento dipende dal singolo caso e dall’aliquota applicata dal Comune dove si trova l’abitazione. La rendita catastale è la base per il calcolo dell’Imposta municipale (che pagano solo le seconde case e soltanto in pochi casi anche le prime). A pagare di più sarà il Nord Italia. Al momento, nelle regioni del Centro Italia, il costo medio dell'Imu si attesta a 1.144 euro. Al contrario, nel Sud Italia e nelle Isole, i costi medi dell'Imu sono significativamente inferiori, pari rispettivamente a 982 euro e 829 euro annui. Oltre all’Imu ci sarà un aumento di tasse come Tari, Irpef, Imposte di registro, Tributi per la successione e per le donazioni, Isee. «C'è già una legge che riguarda l'aggiornamento dei valori catastali – ha commentato il deputato Maurizio Casasco, responsabile Economia di Forza Italia. Giorgetti ha parlato di case fantasma, non ha detto che dobbiamo farlo in assoluto. Forza Italia, che ha da sempre a cuore la casa, valuterà con attenzione, perché le famiglie e le case sono state già abbastanza colpite». IL DOSSIER Valori catastali più alti per chi ha usato i bonus: gli immobili che rischiano di pagare più tasse Sandra Riccio 08 Ottobre 2024 «Giorgetti pensa di riformare il valore catastale Imu solo per chi ha usufruito del Superbonus. È come se un amministratore locale invitasse i cittadini a fare la raccolta differenziata e poi li punisse. Ci sembra una decisione molto ingiusta. Auspichiamo che prima o poi qualcuno dalle parti del Mef ci dia i dati per capire l'impatto che il Superbonus ha avuto sull'economia e l'occupazione. I cittadini che hanno investito su una misura di efficientamento non possono essere puniti e tartassati dallo Stato per averla fatta. E' una follia», ha detto Toni Ricciardi, vicecapogruppo del Pd, nel suo intervento in Aula alla Camera sul Piano strutturale di bilancio."
        },
        {
            "Title": "Sinner batte Shelton e vola ai quarti a Shanghai",
            "Source": "La Stampa",
            "Date": "2024-10-09",
            "Link": "https://www.lastampa.it/sport/2024/10/09/news/sinner_vince_contro_shelton_ottavi_shanghai-14700986/",
            "Content": "(afp) Jannik Sinner è ai quarti di finale del Maters 1000 di Shanghai, dopo avere sconfitto agli ottavi l’americano Ben Shelton in due set (6-4 7-6). Ora sul suo cammino troverà Daniil Medvedev. che ha sconfitto Stefanos Tsitsipas. Un solo break nel primo set, ottenuto nel nono e decisivo game da Sinner, che nel quarto gioco ha annullato due palle break all'avversario. Nessun servizio perso invece nella seconda frazione, dove l'altoatesino ha dovuto fronteggiare cinque palle break: due nel sesto gioco e tre nell'ottavo game, nel quale era sotto 0-40. Poi l'italiano ha mostrato il solito strapotere nei momenti decisivi e ha dominato il tie-break, giocato in maniera impeccabile e vinto per 7-1. Così Sinner si è preso la rivincita su Shelton, il quale lo scorso anno lo aveva battuto proprio a Shanghai, sempre negli ottavi di finale, imponendosi al tie-break del terzo set."
        },
        {
            "Title": "Reazioni avverse, troppi farmaci, soprattutto negli anziani: Aifa corre ai ripari con “Cosisifa”",
            "Source": "La Stampa",
            "Date": "2024-10-09",
            "Link": "https://www.lastampa.it/salute/2024/10/09/news/aifa_cosisifa_farmaci_abuso-423545167/",
            "Content": "Dalle mani di Big Pharma a quelle dell’Agenzia Italiana del Farmaco (Aifa), l’informazione sui medicinali diventa più chiara e, si spera, anche più trasparente, sia nei confronti degli operatori sanitari che dei cittadini. Questo è infatti l’obiettivo del progetto “COSIsiFA” (Cittadini e Operatori Sanitari sempre informati sul Farmaco), un network tra l’Aifa, le Regioni e le istituzioni sanitarie, appena presentato a Roma. Due gli obiettivi principali: veicolare verso gli operatori sanitari quelle informazioni scientifiche indispensabili per il miglior utilizzo dei farmaci e portare i cittadini verso un uso più appropriato dei medicinali. Quattro le aree di intervento: pediatria, oncologia, antibiotico-resistenza, cronicità e polifarmacoterapia. Controbilanciare l’informazione Sostenuto con 5 milioni di euro, provenienti interamente dal budget Aifa dedicato alla farmacovigilanza, prevede l’utilizzo di un sito web dedicato (www.infarmaco.it), un’app, con pubblicazioni scientifiche “tradotte” per il grande pubblico e, infine, una campagna di formazione diretta anche nelle scuole. “Le aziende farmaceutiche investono ingenti risorse, circa 30 miliardi di dollari all’anno soltanto negli Usa, nelle attività di promozione rivolte al medico, ma agiscono anche indirettamente sui cittadini attraverso campagne di marketing farmaceutico per stimolare bisogni di salute che non sempre necessitano dei farmaci”, spiega il presidente dell’Aifa, Roberto Nisticò. “Anche le pubblicazioni scientifiche sui nuovi farmaci - prosegue - tendono sempre a enfatizzare i dati di efficacia mettendo in secondo piano i rischi. Per non parlare dell’informazione spesso priva di qualsiasi scientificità veicolata dai social e dalla rete in genere. Per questo il progetto ‘COSIsiFa’ rappresenta una splendida opportunità per controbilanciare l’informazione scientifica sui farmaci e sul loro corretto uso”. Aspirina, molti over 60 la prendono senza passare dal medico a cura di redazione Salute 06 Agosto 2024 Troppi farmaci, soprattutto negli anziani Il progetto, inizialmente della durata di 3 anni, punta in particolare a contrastare il fenomeno delle politerapie, laddove non servano, e di promuovere l’appropriatezza. Dai dati del Rapporto Aifa sull’uso dei farmaci negli anziani, risulta che nel corso del 2019 la quasi totalità della popolazione ultrasessantacinquenne ha ricevuto almeno una prescrizione farmaceutica (98%), con consumi giornalieri pari a tre dosi per ciascun cittadino. In questo scenario, la polifarmacoterapia, definita come l’utilizzo contemporaneo di più medicinali, è un problema di salute pubblica “che va affrontato - spiega Nisticò - fornendo strumenti anche di intelligenza artificiale che consentano al medico di orientarsi tra i numerosi rischi di interazione tra i vari medicinali. Magari per decidere alla fine di derubricarne qualcuno”. Interazione tra farmaci Per affrontarlo il gruppo di lavoro specifico produrrà materiale informativo ponendo particolare attenzione a interazioni tra farmaci, inappropriatezza prescrittiva, aderenza terapeutica, applicazione delle linee guida e coinvolgimento attivo del paziente e dei familiari nelle decisioni. Sarà anche messo a disposizione InterCheck-web, uno strumento di supporto alla prescrizione sviluppato dall'Istituto di Ricerche Farmacologiche Mario Negri con l’obiettivo di fornire a medici e farmacisti informazioni per bilanciare rischi e benefici di una politerapia. Le reazioni avverse Una maggiore appropriatezza significa anche una riduzione delle reazioni avverse ai farmaci. “L’8-9% dei ricoveri ospedalieri, secondo studi recenti condotti a livello internazionale, sono dovuti a reazioni avverse ai farmaci”, spiega Ugo Moretti, professore di Farmacologia presso l’Università di Verona e coordinatore di “COSIsiFa’”. “I farmaci salvano milioni di vite ma hanno anche profili di rischio. Il messaggio è, quindi, non prendere farmaci che non servono, con attenzione anche a integratori e farmaci di erboristeria”, aggiunge. Attenzione all’interazione tra farmaci: può ridurre l’efficacia delle cure anticancro di Tiziana Moriconi 21 Maggio 2024 I fans o l’aspirina Solo per fare qualche esempio, “farmaci come i fans o l’aspirina possono provocare delle ulcere, le terapie anticoagulanti dei sanguinamenti: ogni farmaco ha i suoi problemi, va preso tenendo conto di benefici e rischi”, prosegue Moretti. E le ricadute sono anche sui costi: “Un mese di ricovero per reazione avversa in un reparto di medicina interna, equivale al costo di un anno di chemioterapia”, sottolinea l’esperto. Le reazioni sono spesso derivate dalle assunzioni in contemporanea di più medicinali. “Ma molte interazioni tra farmaci ancora non le conosciamo e quest'area di ricerca è ancora un campo aperto di studi”, aggiunge Nisticò. I gruppi di lavoro Per la predisposizione di contenuti e strumenti comunicativi sono stati formati 9 gruppi di lavoro, che lavoreranno comunque interagendo e connettendosi tra loro. Quattro di questi “work package” si occuperanno della produzione dei contenuti e gli altri 5 si occuperanno invece della messa a punto degli strumenti informativi e della loro capillare diffusione attraverso: bollettino-newsletter-website; social e app; formazione; revisioni sistematiche degli studi; formazione specifica nelle scuole. Le criticità da affrontare “Il network per l'informazione farmaceutica indipendente ha tutte le potenzialità per risolvere le maggiori criticità che oggi riscontriamo nella comunicazione sui medicinali”, commenta il direttore Tecnico Scientifico di AIFA, Pierluigi Russo. “E per garantire la completa indipendenza dell'informazione prodotta tutte le persone coinvolte nel progetto e gli autori dei materiali dovranno sottoscrivere annualmente - continua - una dichiarazione sui conflitti d'interesse, che sarà resa pubblica nel sito del progetto. Ogni articolo, derivante dalla letteratura, inoltre avrà al piede eventuali informazioni relative ai finanziamenti degli studi o alla presenza di conflitti d'interesse”. La formazione nelle scuole “COSIsiFa” non punta solo sull’informazione. “Al giorno d'oggi - afferma Anna Rosa Marra, responsabile dell’Area Vigilanza Post-Marketing dell’Aifa - è impensabile realizzare un progetto di informazione indipendente sul farmaco senza affiancarlo a un’attività di formazione sulla metodologia della ricerca clinica e sui processi di valutazione, approvazione e monitoraggio post-marketing dei farmaci”. In particolare, sono previste iniziative nelle scuole “rivolte ai ragazzi della scuola primaria e secondaria che, speriamo, possano diventare un veicolo di informazione corretta nelle famiglie”, conclude Marra. Argomenti farmaci La Zampa Caccia al cervo in Abruzzo, il Tar respinge il ricorso degli animalisti: si può sparare anche sui “Bamby” di Saverio Occhiuto Green and Blue Uragano Milton, le risposte della scienza a un evento che fa \"davvero paura\" Green and Blue No all'allevamento dei polpi, la battaglia degli animalisti: “Sono animali senzienti” Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino Leggi anche L’effetto placebo? Ecco perché funziona davvero Tirzepatide, ok dall’Aifa per il farmaco contro obesità e diabete di tipo 2 Alzheimer, niente svolta dai farmaci Salute Attacchi di panico, come evitare che si ripetano: i consigli della psichiatra di Cinzia Lucchelli Reazioni avverse, troppi farmaci, soprattutto negli anziani: Aifa corre ai ripari con “Cosisifa” di Valentina Arcovio Tumore al seno, basta alle discriminazioni delle donne lavoratrici di Dario Rubino L’Uro-oncologia italiana è sempre più multidisciplinare leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Condanna definitiva per Alberto Scagni: 24 anni e 6 mesi per aver ucciso la sorella Alice",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/alberto_scagni_condanna_cassazione-14702628/",
            "Content": "È diventata definitiva la condanna a 24 anni e sei mesi per Alberto Scagni, l'uomo che il primo maggio 2022 uccise la sorella Alice, giovane mamma, sotto casa a Genova Quinto. La Cassazione ha rigettato il ricorso presentato dagli avvocati di Scagni, i legali Alberto Caselli Lapeschi e Mirko Bettoli, che puntavano allo sconto di pena. La difesa, infatti, all'udienza di ieri aveva sostenuto che non ci fossero i presupposti per la premeditazione. In primo luogo perché, a loro avviso, non era stato dimostrato cosa avesse fatto Alberto dalla telefonata di minacce ai genitori fino all'omicidio. Poi perché la sua seminfermità, riconosciuta in primo e secondo grado, sarebbe incompatibile con una premeditazione che «denota una lucidità nell'organizzazione in anticipo di un delitto». Adesso a Scagni resta la carta della Cedu. Ieri, infatti, la Corte europea dei diritti dell'uomo ha dichiarato ammissibile il ricorso, presentato dall'avvocato Fabio Anselmo, contro le presunte inerzie di polizia e medici della Salute mentale."
        },
        {
            "Title": "Tumore al seno, basta alle discriminazioni delle donne lavoratrici",
            "Source": "La Stampa",
            "Date": "2024-10-09",
            "Link": "https://www.lastampa.it/salute/dossier/oncoline/2024/10/09/news/tumore_seno_diritti_lavoro-423545165/",
            "Content": "Demansionate, discriminate, talvolta addirittura a rischio di perdere il posto di lavoro. Quella delle lavoratrici colpite dal cancro al seno è una “situazione inaccettabile – a detta di Flori Degrassi, presidente nazionale dell’Associazione nazionale donne operate al seno (Andos) – che va monitorata e su cui vanno adottati provvedimenti concreti di protezione”. Ogni anno in Italia circa 55mila persone vengono colpite da cancro al seno, a un’età che si sta sempre più abbassando: accade sempre più spesso, quindi, che a dover affrontare la malattia siano donne in età lavorativa. E sempre più spesso oltre ai carichi della patologia e delle terapie si aggiungono anche i problemi sul posto di lavoro: ne è testimone il numero di segnalazioni delle associate Andos, in continua crescita. Proprio per questo, l’associazione intende lanciare un appello alle istituzioni per un maggiore controllo sui luoghi di lavoro in difesa di chi è colpito da una neoplasia. L’occasione sarà un convegno nazionale che si terrà il 14 ottobre a Roma, dal titolo Cura e prevenzione del cancro al seno: salute, diritti, cultura. Tumore al seno, mortalità in calo del 6% in 5 anni. Grazie anche alla ricerca italiana di Dario Rubino 20 Settembre 2024 Una situazione pesante “Nelle nostre 53 sezioni provinciali – dice ancora Degrassi – riceviamo troppe lamentele di pazienti che affermano la mancanza di protezione sociale sui posti di lavoro proprio in quanto pazienti oncologiche. Queste donne devono affrontare non solo il calvario delle terapie, ma talvolta anche seri problemi economici a causa di discriminazione o addirittura perdita del lavoro”. Questo sarà uno dei temi forti del convegno, in cui troveranno spazio anche discussioni sulla qualità della vita di queste pazienti che oggi, grazie alle terapie innovative, riescono a vivere più a lungo, anche nelle forme avanzate della malattia. “Sono temi sempre più importanti e che devono vederci impegnate, perché colpiscono donne in una fase molto delicata della loro vita: una situazione particolarmente pesante”. Cancro al seno, si conferma l’efficacia della terapia mirata per prevenire le recidive di Tiziana Moriconi 16 Settembre 2024 L’importanza dello screening e della diagnosi precoce Il convegno si terrà nella sede di Palazzo Merulana e si occuperà anche di diagnosi precoce e screening, grazie alla presenza di Paola Mantellini dell’Osservatorio nazionale screening del Ministero della Salute. È importante che sempre più donne eseguano la mammografia perché se la neoplasia viene diagnosticata in fase iniziale le percentuali di sopravvivenza oggi superano ampiamente il 90%. Durante il convegno sarà presentata anche una campagna ideata e promossa da Andos che prevede l’organizzazione di visite guidate nei principali musei per sensibilizzare le donne sulla bellezza dell’arte e sulla corretta aderenza alle terapie. L’impegno dell’associazione non finisce qui: è previsto anche un focus rilevante sul tema della tossicità finanziaria, su cui l’associazione ha promosso un questionario, distribuito in tutta Italia, i cui dati stanno per essere elaborati e saranno presentati nelle prossime settimane. Tumore al seno, il Camper della Salute non si ferma: visite gratuite per fare prevenzione di Dario Rubino 07 Ottobre 2024 Argomenti seno tumori La Zampa Caccia al cervo in Abruzzo, il Tar respinge il ricorso degli animalisti: si può sparare anche sui “Bamby” di Saverio Occhiuto Green and Blue Uragano Milton, le risposte della scienza a un evento che fa \"davvero paura\" Green and Blue No all'allevamento dei polpi, la battaglia degli animalisti: “Sono animali senzienti” Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino Leggi anche Tumore al seno, il Camper della Salute non si ferma: visite gratuite per fare prevenzione Tumore al seno, mortalità in calo del 6% in 5 anni. Grazie anche alla ricerca italiana E adesso? Le risposte ai dubbi delle donne dopo il tumore al seno Salute Attacchi di panico, come evitare che si ripetano: i consigli della psichiatra di Cinzia Lucchelli Aifa: “Troppo marketing, stop al monopolio”. Un progetto di informazione indipendente sui farmaci di Valentina Arcovio Reazioni avverse, troppi farmaci, soprattutto negli anziani: Aifa corre ai ripari con “Cosisifa” di Valentina Arcovio Tumore al seno, basta alle discriminazioni delle donne lavoratrici di Dario Rubino leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Bolzano, professoressa arrestata per spaccio di droga",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/bolzano_professoressa_arrestata_spaccio_droga-14701629/",
            "Content": "Foto d'archivio Distinta professoressa di giorno, spacciatrice la sera. Un'insegnante di un istituto tecnico bolzanino, G. K. (queste le sue iniziali), è stata arrestata per il possesso di circa mezzo chilo di sostanze stupefacenti, tra cocaina, eroina, ecstasy, marijuana e hashish. La donna, 41 anni, bolzanina incensurata, è stata fermata da una pattuglia della Squadra volanti della Questura, durante un normale servizio di controllo, in viale Druso, mentre si trovava alla guida di un'automobile. Lo stato di agitazione e di insofferenza, mostrato dalla donna, ed anche un particolare odore proveniente dall'interno dell'abitacolo, hanno indotto gli agenti ad allertare la sezione narcotici della squadra mobile. Accompagnata in questura, l'insegnante è stata sottoposta a perquisizione personale. Sull'auto, pure ispezionata è stato trovato, nascosto sotto il sedile anteriore del passeggero, un involucro contenente oltre 100 grammi di cocaina ed un ulteriore grammo in un contenitore di latta. Gioia Tauro, sequestrati al porto 280 kg di cocaina purissima: era nascosta nei container Con la collaborazione dei carabinieri, è stata quindi perquisita l'abitazione della donna (sita in un centro dell'Oltradige, zona Appiano-Caldaro) dove, custoditi in una cassaforte, sono stati trovati e sequestrati: 20 grammi di cocaina, alcune dosi di eroina, 10 grammi di ecstasy, 200 grammi di hashish, 100 grammi di marijuana, un bilancino di precisione con residui di droga e 500 euro circa in contanti, che secondo gli agenti erano provento delle attività di spaccio. La 41enne è stata quindi dichiarata in arresto e portata presso la sezione femminile della casa circondariale di Trento a disposizione della procura della Repubblica bolzanina. Il questore, Paolo Sartori, ha emesso un foglio di via obbligatorio, con divieto di ritorno nel Comune di Bolzano per i prossimi tre anni. «Il risultato operativo di questa indagine, che ha dell’incredibile se si pensa che chi è stato arrestato con una accusa talmente grave riveste il ruolo di educatore in una Scuola Superiore, altro non è che una ulteriore conferma di come lo spaccio di sostanze stupefacenti rappresenti un reato particolarmente grave non solo per gli effetti che esso produce di per sé su chi consuma droga, ma anche per il contesto in cui trova terreno fertile per la sua diffusione e per l’indotto criminale che genera, in termini di degrado, microcriminalità e conseguenze sull’ordine e la sicurezza pubblica – ha sottolineato il questore Sartori –. Per questo motivo la prevenzione ed il contrasto al suo diffondersi rappresentano priorità assolute per le Forze di Polizia, impegnate quotidianamente a garantire la sicurezza dei cittadini»."
        },
        {
            "Title": "Imam di Bologna espulso, il giudice si riserva sulla convalida",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/imam_bologna_espulso_hamas-14701373/",
            "Content": "(ansa) È durata una quarantina di minuti l'udienza di convalida per l'espulsione dell'imam di Bologna Zulfiqar Khan. Al termine dell'udienza il giudice del Tribunale civile, Emanuela Romano, si è riservata sulla decisione. Nel decreto di espulsione il ministro dell'Interno Matteo Piantedosi, sostiene che Zulfiqar Khan manifestava una visione integralista del concetto di jihad, aveva contatti con personaggi dell'Islam «ultra-radicale» e, tra l'altro, avrebbe esaltato il martirio dei mujahidin nel conflitto israeliano-palestinese, rivendicando il sostegno ad Hamas. Guerra in Medio Oriente: gli aggiornamenti in diretta Viaggio tra gli estremisti religiosi israeliani Gaza: le vite dei 34.344 palestinesi uccisi dalle bombe VIDEO: L'ultimatum di Netanyahu ai libanesi Diversi gli agenti di polizia che hanno presidiato l'ingresso del Tribunale, così come l'aula dove si è svolta l'udienza, davanti alla quale erano presenti cinque agenti della Digos. Una volta terminata, l'imam pachistano è stato riaccompagnato in Questura, dove attenderà la decisione del giudice. Zulfiqar risulta anche indagato per istigazione a delinquere. La Procura bolognese stava infatti valutando alcune sue dichiarazioni. Nel decreto di espulsione il ministro dell'Interno Matteo Piantedosi ha scritto che Zulfiqar Khan manifestava una visione integralista del concetto di jihad, aveva contatti con personaggi dell'Islam \"ultra-radicale\" e, tra l'altro, avrebbe esaltato il martirio dei mujahidin nel conflitto israeliano-palestinese, rivendicando il sostegno ad Hamas. Nei suoi sermoni l'imam della moschea di via Jacopo di Paolo a Bologna avrebbe inoltre utilizzato espressoni discriminatorie nei confronti degli omosessuali e delle donne. Un quadro che ha portato il ministero a emettere il provvedimento e la polizia a portare il pachistano in questura per notificargli l'allontamento dal territorio nazionale per motivi di sicurezza dello Stato. Ma la sua difesa replica: «Spiace constatare - ha detto l'avvocato Francesco Murru - che siamo tornati a uno stato di polizia e al perseguimento di presunti reati d'opinione». L’ imam risulta anche indagato per istigazione a delinquere. «Finalmente lo abbiamo rispedito a casa», aveva commentato, invece, il vicepremier e leader della Lega Matteo Salvini che già in estate aveva chiesto l'espulsione del 54enne, dopo che a giugno aveva denunciato il sottosegretario alla presidenza del Consiglio Alessandro Morelli e il console onorario di Israele, Marco Carrai."
        },
        {
            "Title": "Femminicidio a San Felice Cancello, strangola la moglie davanti ai figli",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/san_felice_cancello_femminicidio-14701010/",
            "Content": "(ansa) Una furia omicida, che se non s’è arrestata nemmeno dinanzi alla presenza in casa di due bambini. Questa mattina, intorno alle 5, nel Casertano le forze dell’ordine hanno dovuto annotare l’ennesimo femminicidio. Gli orfani dei femminicidi in bilico tra i diritti negati e la giungla burocratica degli aiuti elisa forte 15 Gennaio 2024 In via Caravaggio 10 a San Felice a Cancello, un uomo di 30 anni, di origini albanesi, Lulzim Toci, si è scagliato sulla moglie Eleonor, albanese anche lei, nel corso di un’accesa discussione e senza indugio l’ha strangolata. Le ha messo le mani al collo e con forza le ha tolto il respiro. Lo ha fatto senza remore, senza pensare che in quella casa vi fossero i loro figli, di appena 4 e 6 anni. Femminicidi, strage senza fine: da gennaio già dieci vittime Cristina Benenati 14 Febbraio 2024 Femminicidi, strangolata 75enne a Roma, bloccato il marito 09 Agosto 2024 Poi è uscito e si è recato dal fratello, in stato confusionale. Vedendolo sotto choc, la cognata ha immediatamente video-chiamata Eleonor ma a rispondere sono stati i bambini, che hanno mostrato alla donna il corpo esanime della mamma. Così la zia ha chiamato le forze dell’ordine. I carabinieri sono giunti sul posto in pochi minuti: hanno rintracciato il 30enne e l’hanno portato in caserma dove si è proceduto all’incriminazione per omicidio volontario, poi l’hanno trasferito in carcere su disposizione della procura della Repubblica di Santa Maria Capua Vetere. Per la donna, invece, non c’è stata niente da fare. Emergenza femminicidi, già 6 dall’inizio dell’anno. I dati peggiorano rispetto al 2023 23 Gennaio 2024 Orfani dei femminicidi, viaggio nel centro di Padova che cura le “vittime invisibili” laura berlinghieri 18 Aprile 2024 Con l’omicidio della giovane mamma sale a 45 il numero delle donne ammazzate, dall’inizio del 2024, da compagni, mariti ed ex. Appena domenica scorso a Gravina di Puglia il 65enne Giuseppe Lacarpia ha ucciso la moglie Maria Arcangela Turturo, 60 anni, in modo orribile: l'uomo ha prima chiuso la donna in macchina, poi ha appiccato il fuoco e quando la moglie, nonostante le ustioni, è riuscita a uscire dall'abitacolo, l’ha bloccata sull'asfalto, mettendo ha avrebbe provocato «fratture alle costole e allo sterno, la compressione del cuore e il conseguente arresto cardio circolatorio»."
        },
        {
            "Title": "Meloni sulla Manovra 2025: “Falso che chiederemo altri sacrifici”",
            "Source": "La Stampa",
            "Date": "2024-10-09",
            "Link": "https://www.lastampa.it/politica/2024/10/09/news/meloni_manovra_2025-14702826/",
            "Content": "«Falso che questo governo chiederà altri sacrifici agli italiani». La premier Giorgia Meloni è tranchant. Utilizza i social, attraverso un videomessaggio, per fare arrivare il suo intervento su un tema nodoso: la manovra. Tema che sta scaldando non poco la politica. Il centrodestra sottolinea «che non saranno aumentate le tasse» e «che questo non è il governo che aumenta le tasse». Mentre le opposizioni vanno all’attacco dell’Esecutivo definendolo come «un governo che sarà ricordato» proprio per l’incremento «delle tasse». Su tutto, poi, pesa la questione del Pil, previsto per il 2024 all’1% ma che verosimilmente si attesterà sotto questa percentuale (allo 0,8%). Tendenza confermata anche dal ministro dell’Economia Giancarlo Giorgetti che, recentemente era intervenuto sulla questione: «C’è stata una correzione meccanica al ribasso della crescita acquisita per il 2024 che rende più difficile il conseguimento di una variazione annuale del Pil reale dell'1% per l'anno in corso»- E, sugli obiettivi dell’Esecuitivo, ha confermato gli obiettivi da raggiungere: ««La manovra di bilancio che presenteremo nelle prossime settimane fornirà le risorse necessarie a confermare gli interventi ritenuti necessari – ha sottolineato il ministro -: tra questo rientrano le misure per rendere strutturali gli effetti del taglio del cuneo e l'accorpamento delle aliquote Irpef su tre scaglioni. Nonché interventi per favorire la natalità e un sostegno alle famiglie numerose». E ancora: «La manovra stanzierà anche le risorse per il rinnovo dei contratti pubblici per il 2025-27 e incrementerà i fondi per la sanità pubblica. Le risorse deriveranno dagli spazi in deficit e da coperture specifiche». Rassicurazioni che, evidentemente, non sono bastate. L’ultima novità sul Superbonus e le case riqualificate con i bonus edilizie e sulle quali il governo intende operare una revisione delle rendite (con conseguente aumento delle tasse sugli immobili), è solo la goccia che ha fatto traboccare il vaso. Pochi giorni fa, infatti, è spuntata l’ipotesi di un incremento delle accise sui carburanti (in questo caso il gasolio). Il video messaggio della premier Ecco, dunque, puntuale la risposta di Meloni che, come spesso accade, usa proprio i suoi canmali social per far passare una comunicazione. «Leggo in queste ore dichiarazioni fantasiose secondo cui il governo vorrebbe aumentare le tasse che gravano sui cittadini: è falso. Questo lo facevano i governi di sinistra, noi le tasse le abbassiamo, come sanno bene i lavoratori dipendenti, le mamme lavoratrici, le partite Iva. Allora voglio essere chiara ancora una volta, la cultura politica di questo governo è quella di ridurre le tasse, sostenere le famiglie e sostenere le imprese, non la cultura di gravare ulteriormente sui cittadini». Lo afferma la premier Giorgia Meloni in un video sui social."
        },
        {
            "Title": "Tentano di rubargli l’auto, il difensore del Napoli Juan Jesus si scaglia contro la città: “Qui sicurezza zero”",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/juan_jesus_napoli_tentato_furto_auto-14701536/",
            "Content": "Un frame del video pubblicato su Instagram da Juan Jesus «Sicurezza zero». Così il difensore del Napoli Juan Jesus, ha denunciato, attraverso i social, il tentato furto della sua automobile, avvenuto nella notte nel capoluogo campano. Il difensore ha reso noto l'accaduto postando due storie su Instagram, con tanto di video della vettura scassinata. «Sicurezza zero, pedinato per quasi un mese, oggi hanno provato a portare via la macchina, che brutta sensazione, fate vomitare», ha scritto il difensore del club azzurro nel primo post. «Quello che è accaduto stanotte – ha aggiunto – è soltanto la ciliegina sulla torta. Nell'arco di un mese ho trovato nella macchina ben 5 airtag (geololocalizzatore) e solo il sapere che questi delinquenti sanno dove vivo non mi porta serenità». La conclusione è amara ed esplicita un desiderio di addio a Napoli: «Purtroppo, in una città così bella non mi sentirò mai più al sicuro. So che i beni materiali alla fine sono secondari, ma sapere che un estraneo ha violato una cosa mia, personale mi fa veramente schifo»."
        },
        {
            "Title": "David Baker, Demis Hassabis e John M. Jumper hanno vinto il Nobel per la chimica",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/david_baker_demis_hassabis_e_john_m_jumper_hanno_vinto_nobel_per_la_chimica-14701700/",
            "Content": "L'Accademia reale svedese delle scienze ha deciso di assegnare il Premio Nobel per la Chimica 2024 a David Baker «per la progettazione computazionale delle proteine» e congiuntamente a Demis Hassabis e John M. Jumper «per la previsione della struttura delle proteine». Queste molecole sono composte da una sequenza di mattoni – gli aminoacidi – disposte in forme a volte molto complicate. Dalla forma di una proteina dipende la funzione che svolge nell’organismo. Il numero di strutture possibili è pressoché infinito. Le motivazioni dell’assegnazione del premio Nobel per la Chimica Nella motivazione dell'assegnazione del premio Nobel per la Chimica 2024, l'Accademia svedese delle Scienze spiega che David Baker - americano, 62 anni docente presso l'Università di Seattle - «è riuscito nell'impresa quasi impossibile di costruire tipi di proteine completamente nuovi» mentre l'inglese Demis Hassabis, 48 anni, Ceo di Google DeepMind e l'americano John Jumper, 39 anni, nato in Arkansas ma anche lui attivo a Londra pressoil Google DeepMind - «hanno sviluppato un modello di intelligenza artificiale per prevedere le complesse strutture delle proteine». Scoperte che - si sottolinea - «hanno un potenziale enorme». «Una delle scoperte premiate quest'anno riguarda la costruzione di incredibili proteine. L'altra riguarda la realizzazione di un sogno vecchio di 50 anni: prevedere le strutture delle proteine dalle loro sequenze di amminoacidi. Entrambe queste scoperte scoprono vaste possibilità», afferma Heiner Linke, presidente del Comitato Nobel per la chimica. Stoccolma, Nobel per la chimica a Baker, Hassabis e Jumper per i loro studi sulle proteine: l'annuncio Le proteine sono generalmente composte da 20 diversi amminoacidi, che possono essere descritti come i mattoni della vita. Nel 2003, David Baker è riuscito a utilizzare questi blocchi per progettare una nuova proteina diversa da qualsiasi altra. Da allora, il suo gruppo di ricerca ha prodotto una creazione proteica dopo l'altra, tra cui proteine che possono essere utilizzate come prodotti farmaceutici, vaccini, nanomateriali e minuscoli sensori. La seconda scoperta riguarda la previsione delle strutture proteiche. Nelle proteine, gli amminoacidi sono collegati tra loro in lunghe stringhe che si ripiegano per creare una struttura tridimensionale, decisiva per la funzione della proteina. Dagli anni '70, i ricercatori avevano cercato di prevedere le strutture proteiche dalla sequenza di amminoacidi, ma questo era notoriamente difficile. Tuttavia, quattro anni fa, c'è stata una svolta sorprendente. Infatti nel 2020, Demis Hassabis e John Jumper hanno presentato un modello di intelligenza artificiale chiamato AlphaFold2. Con il suo aiuto, sono stati in grado di prevedere la struttura di praticamente tutte le 200 milioni di proteine che i ricercatori hanno identificato. Sin dalla loro scoperta, AlphaFold2 è stato utilizzato da oltre due milioni di persone provenienti da 190 paesi. Tra le infinite applicazioni scientifiche, i ricercatori possono ora comprendere meglio la resistenza agli antibiotici e creare immagini di enzimi in grado di decomporre la plastica. Il Nobel per la Chimica del 2023 Nel 2023 il riconoscimento era andato agli scopritori dei “quantum dot” o “punti quantici”, minuscole particelle di pochi nanometri di diametro capaci di emettere luci colorate, usate in elettronica e negli strumenti per la diagnosi in medicina. I vincitori erano stati Moungi Bawendi, di cittadinanza tunisina, francese e statunitense), Louis Brus (americano) e Alexei Ekimov, nato in Unione Sovietica poi diventato cittadino americano. Dal 1901 su 114 laureati per la Chimica, solo 8 donne sono state scelte La selezione parte da una lista di candidati stilata nel corso dell’anno in base ai suggerimenti di decine di esperti della disciplina (i loro nomi non vengono resi noti) e dai vincitori delle edizioni precedenti. Dal 1901, su 114 laureati per la Chimica, solo 8 donne sono state scelte. La nascita del premio Nobel nel 1901 I vincitori del Nobel per la Fisica e per la Chimica sono scelti dalla Reale Accademia delle Scienze svedese, che ha sede a Stoccolma. I premi vengono assegnati dal 1901 a scienziati che hanno “contribuito al benessere dell’umanità”, secondo le volontà dell’inventore svedese Alfred Nobel, padre della dinamite.Nobel voleva essere ricordato non solo per aver lasciato in eredità al mondo un potente esplosivo. Dopo l’annuncio, i vincitori saranno invitati a una cerimonia di premiazione a Stoccolma, insieme ai real di Svezia. La cena di gala è prevista per il 10 dicembre, anniversario della morte di Alfred Nobel."
        },
        {
            "Title": "Padova, studentessa 16enne chiede di andare in bagno e si butta dal secondo piano",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/padova_studentessa_suicida_montagnana-14702379/",
            "Content": "Montagnana, Padova Tragedia in classe questa mattina, mercoledì 9 novembre, una studentessa di 16 anni si è tolta la vita lanciandosi dal secondo piano dell’istituto secondario superiore Jacopo da Montagnana, di Montagnana, Padova. Stando alle prime ricostruzioni raccolte dalle forze dell’ordine, la ragazza avrebbe chiesto di poter andare in bagno durante una lezione, poco prima dell’intervallo, senza fare più ritorno in classe. Non vedendo la studentessa rientrare, l’insegnante ha allertato i collaboratori scolastici che hanno scoperto l’alunna senza vita. La ragazza si era lasciata cadere dalla finestra del bagno, sul retro della scuola, dove si affaccia la scala d’emergenza. Inutili i soccorsi. La 16enne viveva a Casale di Scodosia, anche se la famiglia è originaria di Montagnana."
        },
        {
            "Title": "Malattia di Crohn e colite ulcerosa: un paziente su 3 ha carenze nutrizionali",
            "Source": "La Stampa",
            "Date": "2024-10-09",
            "Link": "https://www.lastampa.it/salute/2024/10/09/news/malattia_crohn_colite_ulcerosa_nutrizione_dieta-423543484/",
            "Content": "Quando una persona riceve una diagnosi di Malattia di Crohn o di colite ulcerosa, la prima domanda è “cos’è?”, la seconda è “cosa posso mangiare?”. Ma se fino a poco tempo fa la risposta era (quasi sempre) “mangi pure quello che vuole”, dal momento che non c’erano dati né studi solidi, oggi le cose stanno cambiando. Si è finalmente capito, infatti, che l’alimentazione può fare la sua parte e, sebbene non esista una dieta ad hoc per le malattie infiammatorie croniche dell’intestino (Mici o Ibd, dall’inglese Inflammatory Bowel Disease), è certamente chiaro che la parte malata è incapace di assorbire i nutrienti in modo adeguato e che, quindi, si è molto più a rischio di malnutrizione. Malnutrizione che, a sua volta, riduce l’efficacia degli interventi terapeutici, in un circolo vizioso. Quasi un paziente su tre soffre di malnutrizione Si stima che questo problema collaterale delle Mici interessi quasi tre pazienti su 10 (27%), e che solo la metà di loro venga attualmente sottoposto a una consulenza nutrizionale, secondo un’indagine dell’associazione di pazienti Amici Italia. Ci sono però due buone notizie: la prima è che, seppur lentamente, tra i medici sta aumentando la consapevolezza del ruolo della nutrizione; la seconda è che ora esistono alimenti a fini medici speciali che possono sopperire alle carenze nutrizionali. Proprio alla nutrizione delle persone con Mici è dedicato il convegno dal titolo “The new era of medical nutrition in IBD” che ha riunito a Milano alcuni dei massimi esperti di Mici insieme ai rappresentanti dei pazienti, per migliorare sia lo screening nutrizionale sia il trattamento del paziente a rischio di malnutrizione o già malnutrito. “L’anemia sideropenica, cioè da carenza di ferro, è tra le conseguenze più comuni tra i pazienti, ma spesso vi è anche un deficit di vitamina D o di vitamina B12, a seconda del tratto di intestino coinvolto - spiega a Salute Alessandro Armuzzi, responsabile dell’Unità Operativa IBD Malattie Infiammatorie Croniche Intestinali presso l’Irccs Istituto Clinico Humanitas di Rozzano (Milano) e ordinario di Gastroenterologia di Humanitas University - Se poi il processo infiammatorio è esteso a tutto l’organismo, si può innescare anche un malassorbimento di macronutrienti, come le proteine, da cui può derivare sarcopenia (la perdita di tessuto muscolare)”. Crohn, un dispositivo per monitorare l’infiammazione nell’intestino di Anna Lisa Bonfranceschi 19 Marzo 2024 Cosa sono le Mici Le Mici sono un insieme di malattie legate a una risposta immunitaria aberrante a livello della parete dell’intestino. Come spiegano gli esperti, alla base vi è una predisposizione genetica, ma l’innesco è dovuto a modificazioni ambientali del microbiota ancora non ben comprese. “Il picco di insorgenza è tra i 15 e i 30 anni - prosegue Armuzzi - e sono caratterizzate da fasi acute e cronicità. La diagnosi precoce non è possibile, perché i sintomi si manifestano solo quando la malattia ha già provocato danni. Oggi, grazie alle terapie e agli interventi chirurgici, l’aspettativa di vita di questi pazienti è la stessa della popolazione sana, ma la qualità di vita ne risente fortemente”. L’importanza della nutrizione Come è emerso dall’incontro, però, un’attenta valutazione nutrizionale e uno programma dietetico personalizzato e integrato con alimenti a fini medici speciali (Afms) possono fare la differenza: “La condizione nutrizionale influenza l’incidenza di moltissime patologie, la risposta ai trattamenti e l’insorgenza di complicanze - sottolinea Riccardo Caccialanza, responsabile dell'Area Nutrizione Clinica dell’Irccs Ospedale San Raffaele di Milano - Il trattamento nutrizionale è oggi sempre più riconosciuto come un aspetto fondamentale nella gestione globale del paziente e del suo iter terapeutico, ma manca probabilmente ancora l’effettiva presa di coscienza – da parte della classe politica, degli amministratori, dei cittadini e anche degli stessi operatori sanitari - che la Nutrizione Medica è una branca di fondamentale”. Malattia di Crohn e colite ulcerosa, scoperta la principale causa genetica dell'infiammazione di Tiziana Moriconi 06 Giugno 2024 Cosa sono gli alimenti a fini medici speciali Come anticipato, per rispondere alle esigenze dei pazienti con Mici esistono alcuni alimenti a fini medici speciali: non si tratta di integratori che tutti possono assumere, ma sono progettati per rispondere a esigenze specifiche, e devono quindi essere prescritti dal medico sulla base delle carenze riscontrate. “Gli Afms sono formulati tenendo conto delle alterazioni metaboliche e dei fabbisogni particolari che insorgono in patologie come le malattie infiammatorie croniche intestinali, il diabete, le malattie renali, oncologiche o neurodegenerative - spiega Antonio Gasbarrini, professore di Medicina Interna dell’Università Cattolica e direttore del Centro Malattie dell’Apparato Digerente-Cemad della Fondazione Policlinico Universitario Gemelli Irccs di Roma - In combinazione con la terapia farmacologica e uno stile di vita adeguato, possono supportare il paziente nel migliorare l’efficacia del trattamento, ridurre le complicanze e ottimizzare la qualità di vita. Rappresentano, insomma, un adiuvante indispensabile per il percorso terapeutico, aiutando a colmare specifiche carenze nutrizionali o a modulare la risposta del corpo alle malattie\". Francesco: \"Racconto la stomia sui Social, così a 24 anni ho ripreso a vivere grazie a un sacchetto\" di Irma D'Aria 09 Maggio 2024 Un nuovo alimento e un ricettario pensati per le Mici Tra le novità in questo ambito presentate al convegno, vi è un Afms denominato LH Viola (dal colore simbolo delle Mici) prodotto da una start up italiana: l’alimento è un iperproteico a base naturale che risponde a diversi tipi di malnutrizione, sviluppato in collaborazione con i ricercatori del Policlinico Gemelli, con il contributo scientifico di un comitato di esperti di diversi ospedali italiani e, soprattutto, proprio a partire dalle indicazioni fornite dai pazienti dell’Associazione Amici Italia. Pollo al timo con panatura croccante: la ricetta dello chef per le malattie croniche intestinali di Elvira Naselli 26 Settembre 2023 Il ricettario della chef La start up, Lionhealth, è una società benefit e ha promosso anche un ricettario messo a punto dalla chef Viviana Varese con la supervisione di dietiste. “Nella colite ulcerosa e nella malattia di Crohn – conclude Salvo Leone, direttore generale di Amici Italia – l’infiammazione cronica dell’intestino comporta sintomi come dolore addominale, diarrea, perdita di peso, fatica: si tratta di malattie trattabili con una combinazione di terapie mediche, cambiamenti nello stile di vita e strategie alimentari adeguate, perciò una valutazione corretta dello stato nutrizionale e un supporto per le corrette indicazioni alimentari sono imprescindibili. La disponibilità di un Afms specificatamente realizzato per i pazienti con Mici può essere un prezioso aiuto sia per prevenire che per contrastare la malnutrizione\". Argomenti intestino malattie autoimmuni malattie croniche alimentazione Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino La Zampa Il gatto adulto di casa adotta un cucciolo abbandonato in autostrada: “Sarà un papà single” La Zampa Il modo migliore per parlare con il tuo cane, secondo la scienza La Zampa La divertente e inaspettata reazione del gatto Mozzie dopo esser stato baciato per la prima volta Leggi anche Terapie su misura e telemedicina, le richieste dei pazienti con artrite reumatoide Malattia di Crohn e colite ulcerosa, scoperta la principale causa genetica dell'infiammazione Arrivano gli psicologi che aiutano le persone a prevenire le malattie Salute Terapie su misura e telemedicina, le richieste dei pazienti con artrite reumatoide di Elisa Manacorda Vaiolo delle scimmie: l’Oms approva il primo test diagnostico per l’uso di emergenza Elisa Di Francisca: “Ragazzi lo sport insegna ad affrontare le sconfitte” di Valeria Pini Tirzepatide, ok dall’Aifa per il farmaco contro obesità e diabete di tipo 2 di Dario Rubino leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Santanchè, caso Visiblia: oggi l'udienza preliminare del processo",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/santanche_visibilia_udienza_processo_oggi-14701546/",
            "Content": "(lapresse) Altro giro, altra corsa al Tribunale di Milano per la ministra del Turismo Daniela Santanchè. Dopo che lo scorso giovedì si è aperta l’udienza preliminare in cui è imputata con altre 16 persone per i presunti falsi in bilancio della società del gruppo Visibilia, da lei fondato e amministrato, oggi (mercoledì 9 ottobre), i legali della senatrice di Fratelli d’Italia sono di nuovo in aula al settimo piano del palazzo di giustizia milanese per l’udienza analoga sulla vicenda della Internet, in Italia tariffe in salita ma tra le più economiche d'Europa Sandra Riccio 08 Ottobre 2024 La Procura di Milano chiede in entrambi i casi di mandare a processo Santanchè. Internet, in Italia tariffe in salita ma tra le più economiche d'Europa Sandra Riccio 08 Ottobre 2024 Se una delle due giudici o tutte due dovessero sposare la linea dei pm Maria Giuseppina Gravina e Luigi Luzi, titolari delle indagini della GdF, la ministra potrebbe lasciare il suo incarico nel consiglio dei ministri. Questo lo scenario ventilato da mesi dal suo stesso partito e da Palazzo Chigi. Tuttavia, nell’ultimo periodo la ministra sembra avere idee diverse: «Sono qua a parlare di politica, non ho nessun tipo di reato attinente alla mia attività politica, sono tranquilla, non ho partecipato ai processi mediatici: mi troverete a lungo con voi. Non c'è problema, mi troverete fino alla fine», ha rassicurato sabato scorso margine dell’assemblea dei parlamentari di via della Scrofa a Brucoli, nel Siracusano. Visibilia Editore chiede il patteggiamento. Il legale della ministra Santanchè: \"Il procedimento va trasferito a Roma\" Al centro dell’udienza preliminare, presieduta dalla gup Tiziana Gueli, i 126.468,60 mila euro di indennizzo incassati dalle società Visibilia Editore e Visibilia Concessionaria, fondate e amministrate da Santanchè rispettivamente fino a dicembre 2021 e novembre 2022, per pagare la cassa a zero ore per 13 dipendenti in tempi di Covid. I pm milanesi l’accusano insieme al compagno Dimitri Kunz d’Asburgo Lorena e al collaboratore esterno Paolo Concordia, tutti imputati di truffa aggravata, che fosse consapevole delle «irregolarità della condotta societaria» nella fruizione degli aiuti previsti dal decreto Cura Italia dal momento che i dipendenti avrebbero continuato a lavorare regolarmente, anche in smart working, nonostante formalmente fossero in cassa integrazione. E quindi l’erogazione dei fondi si sarebbe basata su dichiarazioni false. Nell’eventuale processo invece sarà parte civile l’Inps, assistita dal legale Aldo Tagliente, che lamenta danni patrimoniali e non. L’avvocato Nicolò Pelanda, legale di Santanchè, ha chiesto di trasferire l’udienza pre-dibattimentale a Roma, il luogo dove si sarebbe consumato il presunto reato di truffa all’Inps. Nella stessa eccezione preliminare inoltre si chiede di derubricare il reato in quello meno grave di indebita percezione di erogazioni pubbliche. La giudice Tiziana Gueli si è riservata e deciderà il prossimo 23 ottobre. Tre le possibilità: il rigetto dell’istanza, l’accoglimento o il coinvolgimento della Cassazione per dirimere la questione. Già rigettate invece le eccezioni delle difese, come già fatto dalla gip Anna Calabi, di escludere dal fascicolo alcuni atti d’indagine per una questione tecnica sui tempi dell’iscrizione nel registro degli indagati di Santanché e Kunz. La società Visibilia Editore, imputata per la legge 231/01 sulla responsabilità amministrativa degli enti, ha proposto di patteggiare per le contestazioni che riguardano 7 dipendenti per una somma intorno ai 36 mila euro. L’accordo raggiunto dall’avvocato Maurizio Riverditi con i pm Gravina-Luzi prevede il pagamento di una sola sanzione di 23 mila euro dal momento che la società in amministrazione giudiziaria sta restituendo le somme erogate dall’ente previdenziale. Il patteggiamento dovrà essere valutato dalla gup Gueli per la ratifica."
        },
        {
            "Title": "Klopp nuovo “responsabile calcio” del gruppo Red Bull. Ma le porta alla Nazionale tedesca restano aperte",
            "Source": "La Stampa",
            "Date": "2024-10-09",
            "Link": "https://www.lastampa.it/sport/2024/10/09/news/klopp_responsabile_calcio_red_bull-14701313/",
            "Content": "Una nuova avventura professionale per Jurgen Klopp dopo la fine della sua esperienza alla guida del Liverpool (afp) L’ex manager del Liverpool Jurgen Klopp ha assunto il nuovo ruolo di «responsabile delle operazioni calcistiche» del gruppo Red Bull, che possiede i club del Lipsia, Salisburgo, Red Bulls New York e Bragantino. Lo ha fatto sapere il gruppo stesso con una nota. «Dopo quasi 25 anni a bordo campo, non potrei essere più entusiasta per il fatto di essere coinvolto in un progetto come questo», ha dichiarato Klopp, che ha lasciato il Liverpool alla fine della scorsa stagione dopo nove anni sulla panchina dei Reds. Jurgen Klopp sarà operativo come \"responsabile calcio” del gruppo Red Bull a partire dall'inizio del prossimo anno. Nel comunicato diffuso oggi dal gigante austriaco delle bevande energetiche, viene precisato che «Klopp non interferirà negli affari quotidiani dei club, ma assumerà piuttosto una posizione strategica di livello superiore». «Non potrei essere più entusiasta - ha commentato Klopp -. Vedo il mio ruolo principalmente come un mentore per gli allenatori e i dirigenti dei club Red Bull». Sky Germania riferisce che il contratto di Klopp include una clausola di uscita che gli consente di assumere il ruolo di commissario tecnico della nazionale tedesca nel caso gli venga fatta questa proposta. Intanto, con questo annuncio, vengono meno le suggestioni, alimentate dall'etere della capitale, secondo cui Klopp avrebbe dovuto essere il nuovo allenatore della Roma a partire dal luglio del prossimo anno."
        },
        {
            "Title": "Terapie su misura e telemedicina, le richieste dei pazienti con artrite reumatoide",
            "Source": "La Stampa",
            "Date": "2024-10-09",
            "Link": "https://www.lastampa.it/salute/2024/10/09/news/terapie_su_misura_e_telemedicina_le_richieste_dei_pazienti_con_artrite_reumatoide-423544811/",
            "Content": "Una malattia non è solo una manifestazione clinica, un danno di un singolo individuo. È sempre anche un problema per la collettività: per i familiari, i caregiver, per la società intera in termini di tempo, cura, organizzazione sanitaria e lavorativa, ricadute economiche. A maggior ragione se si parla di artrite reumatoide, malattia infiammatoria cronica autoimmune che colpisce le articolazioni e che riguarda, come singoli pazienti, almeno 400 mila persone in Italia. Per la gestione di questa malattia, che molto spesso si accompagna a comorbidità, servirebbe infatti un approccio olistico rivolto al paziente nella sua interezza, considerando – oltre agli aspetti fisiologici – anche quelli psicologici, sociali, ambientali, nonché la qualità di vita del paziente. Le richieste del Position Paper E questo chiedono le Associazioni di pazienti attraverso l’indagine che ha dato vita al Position Paper “Innovare la presa in carico della persona con Artrite Reumatoide: dagli unmet needs alla personalizzazione della cura” realizzato da ALTEMS Advisor - Facoltà di Economia Università Cattolica del Sacro Cuore con il patrocinio di ANMAR – Associazione Nazionale Malati Reumatici ODV e di APMARR – Associazione Nazionale Persone con Malattie Reumatologiche e Rare, presentato al Senato su iniziativa della Senatrice Elena Murelli anche in vista della Giornata Mondiale delle malattie reumatiche il 12 ottobre. Obiettivo dell’indagine era far emergere i bisogni attualmente non soddisfatti nella gestione della malattia e suggerire idee e modelli concreti per disegnare un percorso diagnostico-terapeutico ideale. A partire da alcuni punti cardine: personalizzazione (della gestione e della terapia) e digitalizzazione, per innovare la presa in carico del paziente anche attraverso i nuovi strumenti di Intelligenza Artificiale. Reumatologia, 3.500 pazienti seguiti con la telemedicina di Anna Lisa Bonfranceschi 25 Novembre 2022 I bisogni non soddisfatti L’indagine – spiega Filippo Rumi, ricercatore ALTEMS che ha coordinato il progetto - ha raccolto le risposte di 70 pazienti (43 con artrite reumatoide) e 67 professionisti sanitari provenienti da diverse Regioni italiane. “Abbiamo prima condotto un’analisi della letteratura per capire quali fossero i bisogni non soddisfatti dei pazienti. Sulla base di queste indicazioni abbiamo poi inviato i questionari ai clinici e ai pazienti”. Ne è emerso un quadro variegato, con alcune discrepanze meritevoli di essere approfondite. Sesso, cibo e sport. Consigli per chi vive con l’artrite reumatoide di Elisa Manacorda 16 Giugno 2023 Pari opportunità di cura sul territorio In primo luogo, c’è una differente percezione dell’assistenza territoriale: i medici, continua Rumi, che spesso hanno una limitata esperienza delle difficoltà che affrontano i pazienti, hanno un’opinione tendenzialmente più positiva (6 su una scala da 1 a 7), mentre i pazienti ne sottolineano tutte le criticità (4 su 7). Un altro dato significativo è quello che riguarda la diagnosi precoce: il 34% dei pazienti ritiene di non aver ricevuto una diagnosi tempestiva. Situazione ribaltata per quanto riguarda la telemedicina: il suo impatto è valutato in modo eterogeneo dai medici, mentre i pazienti si mostrano più fiduciosi e ottimisti. Infine, 1 paziente su 2 non è soddisfatto del suo piano terapeutico, e sottolinea le disparità nell’accesso alle cure tra le diverse Regioni, “in una Italia che non è unita nella sanità e che non garantisce le stesse opportunità ai pazienti del Piemonte e a quelli della Sicilia”, come sottolinea la presidente di ANMAR Silvia Tonolo. Un fenomeno, quello della disparità regionale, sul quale anche i clinici intervistati puntano l’attenzione, e che rischia di compromettere l’accesso dei pazienti a terapie innovative come i JAKi (inibitori della janus chinasi), una classe di farmaci di recente introduzione nel panorama terapeutico dell’artrite reumatoide, che possono essere utilizzati dopo una accurata valutazione dei pazienti che possono maggiormente beneficiarne. Non a caso – conclude Rumi - per quanto concerne la personalizzazione della cura, il 19% dei clinici si sente ‘vincolato’ nella prescrizione delle terapie, rivelando il bisogno di una maggiore flessibilità nell’approccio terapeutico. Personalizzazione di cui invece la stragrande maggioranza dei pazienti – circa l’80% – riconosce l’importanza ai fini del miglioramento della qualità di vita”. Per questo il Position Paper sottolinea l’esigenza di rafforzare la medicina del territorio per una migliore diagnosi precoce, di migliorare la gestione delle comorbidità definendo un percorso ottimale per il paziente, e di sfruttare le potenzialità dei nuovi strumenti digitali per garantire l’accesso alle terapie innovative ed elevare la qualità di vita dei pazienti. Artrite reumatoide, un farmaco riesce a bloccarla all’esordio di Letizia Gabaglio 19 Febbraio 2024 Il ruolo del digitale “La reumatologia di precisione è già una realtà – conferma Gian Domenico Sebastiani, direttore UOC Reumatologia dell’Azienda Ospedaliera San Camillo – Forlanini di Roma e presidente della Società Italiana di Reumatologia – e ci consente di capire se quel dato farmaco funzionerà su quel dato paziente. Ma le criticità del settore le conosciamo bene: abbiamo un cronico problema di mancanza di specialisti che ostacola l’accesso alla diagnosi e alle terapie”. Per questo, continua il presidente della SIR, abbiamo lavorato a una piattaforma di “telereumatologia”, con linee guida in accordo con Agenas, perché siamo convinti del ruolo fondamentale che l’innovazione digitale può avere nella gestione del paziente”. “La medicina digitale non allontana il medico dal malato”, conferma Fiorenzo Iannone, professore di Reumatologia all’Università degli Studi di Bari Aldo Moro, “al contrario ci consente di ottenere dati sullo stato di salute del paziente e sulla percezione dell’assistenza attraverso l’invio di questionari online, dati che non avremmo il tempo di raccogliere durante la visita in presenza”. “Per questo anche noi pazienti parliamo di e-PROMs (Patient-Reported Outcome Measures), ovvero le misure di esito riportate dal paziente ma in digitale – conferma la presidente di APMARR Antonella Celano – che rappresentano uno strumento importante per raccontare a chi non la vive le difficoltà della nostra condizione”. Argomenti malattie reumatiche sanità malattie croniche malattie autoimmuni La Zampa Caccia al cervo in Abruzzo, il Tar respinge il ricorso degli animalisti: si può sparare anche sui “Bamby” di Saverio Occhiuto Green and Blue Uragano Milton, le risposte della scienza a un evento che fa \"davvero paura\" Green and Blue No all'allevamento dei polpi, la battaglia degli animalisti: “Sono animali senzienti” Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino Leggi anche Malattia di Crohn e colite ulcerosa: un paziente su 3 ha carenze nutrizionali Tumore del polmone, una partnership pubblico-privato per migliorare il percorso di cura Il servizio sanitario in agonia, 4,5 milioni di italiani rinunciano alle cure: il rapporto Gimbe Salute Attacchi di panico, come evitare che si ripetano: i consigli della psichiatra di Cinzia Lucchelli Reazioni avverse, troppi farmaci, soprattutto negli anziani: Aifa corre ai ripari con “Cosisifa” di Valentina Arcovio Tumore al seno, basta alle discriminazioni delle donne lavoratrici di Dario Rubino L’Uro-oncologia italiana è sempre più multidisciplinare leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Inchiesta ultras, sentito il tecnico dell'Inter Inzaghi",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/inchiesta_ultras_sentito_tecnico_inter_inzaghi-14701751/",
            "Content": "(reuters) È stato sentito questa mattina l’allenatore dell’Inter Simone Inzaghi nell’ambito dell’inchiesta che ha azzerato i direttivi delle curve di Inter e Milan. Gli investigatori della Squadra mobile lo hanno convocato in un ufficio periferico della questura, lontano da telecamere e cronisti che da ore presidiavano via Fatebenefratelli. Ultras arrestati: le ultime news Cosa rischiano giocatori e club | Le carte della procura Emis Killa: perquisita la casa del cantante Le pressioni per i biglietti di Champions Video: le intercettazioni tra Inter e Milan L’ascolto come testimone del tecnico nerazzurro (che non è indagato) si è reso necessario per chiarire i rapporti con la Curva Nord e per riferire in merito alle pressioni ricevute dal capo ultrà ora in carcere, Marco Ferdico, che lo aveva contattato al cellulare per sbloccare la situazione relativa ai biglietti da riservare alla tifoseria organizzata per la finale di Champions del 2023 a Istanbul. La Curva pretendeva quasi il doppio dei tagliandi che il club era disposto a riservargli e alla fine è riuscita a ottenere il suo scopo: 1.500 biglietti. «Parlo con Ferri con Zanetti con Marotta… poi ti faccio sapere qualcosa...gli dico...che ho parlato con te e che tanto avevi già parlato con Ferri e Zanetti… Marco io mi attivo e ti dico cosa mi dicono ... chiaramente io», è l’intercettazione di Inzaghi agli atti dell’inchiesta dei pm Paolo Storari e Sara Ombra."
        },
        {
            "Title": "Il 6% degli italiani con sintomi depressivi, in aumento fra i 18 e 34 anni",
            "Source": "La Stampa",
            "Date": "2024-10-09",
            "Link": "https://www.lastampa.it/salute/2024/10/08/news/6_italiani_sintomi_depressivi-423543457/",
            "Content": "Il 6% degli adulti italiani riferisce sintomi depressivi, una quota in calo in generale ma in aumento nelle persone di 18-34 anni. Lo affermano i dati delle sorveglianze Passi e Passi d'Argento dell'Iss, pubblicati oggi in vista della Giornata mondiale della salute mentale che si celebra il 10 ottobre. La salute mentale, in particolare in gravidanza e nel primo anno dopo il parto, è stata anche oggetto di uno studio appena pubblicato da alcuni ricercatori dell'Istituto e della London School of Economics (Lse), che descrive per la prima volta il supporto disponibile nei Dipartimenti di salute nentale (Dsm) italiani per le donne con disturbi mentali perinatali, da cui emerge la necessità di risorse dedicate. I dati delle sorveglianze Passi e Passi d'Argento 2022-2023. Salute mentale, stress e iper-lavoro aumentano i rischi 08 Ottobre 2024 Donne più esposte \"Una quota contenuta di adulti italiani, poco più del 6%, riferisce sintomi depressivi e sente che il proprio benessere psicologico è compromesso per una media di 16 giorni al mese - su legge nel report - .I sintomi depressivi si collegano in molti casi a problemi di natura fisica, che si manifestano in chi è colpito mediamente quasi 10 giorni al mese (per chi è libero da depressione la media è di meno di due giorni), e a limitazioni nelle attività quotidiane per quasi 8 giorni al mese. I sintomi depressivi sono generalmente più frequenti con l'avanzare dell'età, fra le donne (7%), fra le persone socialmente più svantaggiate, per difficoltà economiche (19%), precarietà lavorativa (8%) o bassa istruzione (10%), fra chi vive da solo (7%) e fra le persone con patologia cronica (11%). Solo il 65% delle persone intervistate che riferiscono sintomi depressivi ricorrono all'aiuto di qualcuno, rivolgendosi soprattutto a medici oppure operatori sanitari\". \"Nel tempo, dal 2008 ad oggi, la prevalenza di sintomi depressivi si è ridotta, ovunque nel Paese e in tutti i gruppi della popolazione ma più lentamente tra le donne e i giovani 18-34enni tra i quali il trend, negli ultimi anni, è addirittura in aumento e ha annullato in qualche modo i vantaggi ottenuti negli ultimi 15 anni - sottolinea il report - .La sorveglianza Passi rileva che negli ultimi anni si osservano prevalenze di sintomi depressivi mediamente più alte nelle regioni settentrionali e minori nelle Regioni del Centro Italia.Tuttavia, non mancano eccezioni e alcune Regioni, come Sardegna, Molise e Marche, si caratterizzano per le più alte prevalenze di sintomi depressivi. Salute mentale: “In Italia 2 milioni senza cure. Servono 2 miliardi in più” 07 Ottobre 2024 Gli over65 Tra gli over65 (dati Passi d'Argento) 9 su 100 riferiscono sintomi depressivi e il 17% si dice insoddisfatto della propria vita\". Tra loro \"9 su 100 riferiscono sintomi depressivi, il 17% si dice insoddisfatto della propria vita, ma lo stato di salute è giudicato buono dal 90% degli intervistati. I sintomi depressivi - rimarca l'Iss - diventano più frequenti all'avanzare dell'età (raggiungono il 14% dopo gli 85 anni), e come accade anche fra gli adulti, sono più frequenti fra le donne (13%), tra le persone socialmente più svantaggiate per difficoltà economiche (28%), tra chi vive solo (14%) e fra le persone con diagnosi di patologia cronica (18%). Chi soffre di sintomi depressivi ha vissuto mediamente 15 giorni in cattive condizioni fisiche (vs 5 giorni riferiti dalle persone libere da sintomi depressivi) e circa 13 giorni con limitazioni alle attività quotidiane abituali (vs 3 giorni riferiti da persone senza sintomi depressivi). Una discreta quota di over65 con sintomi depressivi (25%) non chiede aiuto. Anche l'insoddisfazione verso la propria vita - conclude l'indagine - aumenta con l'età (28% fra gli ultra 85enni), è maggiore fra le donne (21%), fra le persone con difficoltà economiche (46%) e tra chi vive solo (24%)\". Argomenti salute mentale depressione psicologia Green and Blue No all'allevamento dei polpi, la battaglia degli animalisti: “Sono animali senzienti” Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino La Zampa Il gatto adulto di casa adotta un cucciolo abbandonato in autostrada: “Sarà un papà single” La Zampa Il modo migliore per parlare con il tuo cane, secondo la scienza Leggi anche Vivere con un partner depresso, i consigli per aiutarlo a uscirne Salute mentale, stress e iper-lavoro aumentano i rischi Malattie rare e disagio mentale, quant’è difficile convivere con l’incertezza di diagnosi e cura Salute Terapie su misura e telemedicina, le richieste dei pazienti con artrite reumatoide di Elisa Manacorda Vaiolo delle scimmie: l’Oms approva il primo test diagnostico per l’uso di emergenza Elisa Di Francisca: “Ragazzi lo sport insegna ad affrontare le sconfitte” di Valeria Pini Tirzepatide, ok dall’Aifa per il farmaco contro obesità e diabete di tipo 2 di Dario Rubino leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Francesca Carocci morta per miocardite scambiata per ansia: indagati due medici",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/francesca_carocci_morta_miocardite_indagine-14701704/",
            "Content": "Rimandata a casa dopo un breve visita al pronto soccorso dove si era recata per un controllo dopo avere accusato una fitta fortissima al petto. I medici le avevano prescritto antidolorifici. Ma a soli due giorni da quella visita, Francesca Carocci è morta. L’attrice romana aveva solo 28 anni. Due medici dell'Aurelia Hospital di Roma sono indagati per omicidio colposo con l'accusa di aver scambiato una miocardite con un attacco d'ansia. Gli esami a cui la giovane donna era stata sottoposta precedentemente in ospedale, dicevano che soffriva di una patologia cardiaca, ma le analisi non sarebbero state lette attentamente dai sanitari che avrebbero quindi pensato ad un malessere passeggero curabile con antidolorifici. I fatti risalgono al 28 febbraio 2024. Visitata e sottoposta a vari controlli. Dopo quattro ore le dimissioni con la prescrizione di un farmaco che anziché guarire riesce soltanto a calmare un po’ i dolori. Per il medico legale nominato dalla procura, Luigi Cipolloni, gli esami indicavano una sofferenza dell’organo cardiaco. Tanto è vero che una volta tornata a casa Francesca Carocci si sente di nuovo male e dopo due giorni muore. L’ambulanza viene chiamata dai genitori e la giovane ha un attacco cardiaco proprio durante il trasporto sul mezzo di soccorso. Viene rianimata ma poi arriva un secondo infarto e per l’attrice non c’è niente da fare."
        },
        {
            "Title": "Manovra, Giorgetti: “Difficile la crescita del Pil dell’1% nel 2024”. Verso tasse più alte sulle case rifatte col superbonus",
            "Source": "La Stampa",
            "Date": "2024-10-09",
            "Link": "https://www.lastampa.it/economia/2024/10/08/news/giorgetti_manovra_2025-14700003/",
            "Content": "(ansa) ROMA. Il Psb è un documento «ambizioso ma realistico», la cui «presentazione avviene in un momento con tendenze contrastanti». Lo ha detto il ministro dell'Economia Giancarlo Giorgetti in audizione presso le commissioni Bilancio di Camera e Senato, riferendosi soprattutto alla situazione geopolitica. «La stabilità delle finanze pubbliche è un elemento di grande rilevanza in questo contesto. Il piano delinea un quadro di finanza pubblica che porta ad una stabile riduzione dello stock del debito pubblico e dei relativi oneri, che è una necessità ineludibile», ha aggiunto. Giorgetti ha parlato di «rapido taglio deficit», e di «Italia fuori da procedura da 2027: «Al percorso di correzione strutturale individuato lungo i sette anni di aggiustamento corrisponde un tasso di crescita medio anno della spesa netta pari a 1,5%, che è in linea con quello della traiettoria di riferimento della Commissione». Banca d'Italia: “Peggiorano le attese delle imprese italiane, e restano negative le stime per gli investimenti” Fabrizio Goria 08 Ottobre 2024 «Se da un lato l'andamento delle variabili economiche appare complessivamente in linea con le attese, con elementi quali il mercato del lavoro e il saldo di finanza pubblica che risultano addirittura più favorevoli rispetto a quanto previsto mesi fa, dall'altro l'allargamento dei conflitti in atto, in particolare nel Medio Oriente sta alimentando ulteriormente l'incertezza che da tempo caratterizza lo scenario economico globale», ha affermato il ministro dell'Economia. «L'incertezza sul quadro globale, le devastazioni belliche e le perdite umane a cui assistiamo quotidianamente, sia pure a distanza stanno probabilmente incidendo non solo sugli investimenti delle imprese ma anche sulla spesa dei consumatori il che può contribuire a spiegare la risalita del tasso di risparmio delle famiglie italiane negli ultimi trimestri», ha sottolineato ancora. La stima al ribasso Bankitalia gela il governo: “Il Pil si ferma allo 0,8%. Pensioni, sistema a rischio” di Paolo Baroni 08 Ottobre 2024 «La presentazione del documento avviene in un momento contrastato: il mercato del lavoro e i saldi di finanza pubblica più favorevoli di quanto previsto, dall'altro i conflitti in atto stanno alimentando l'incertezza sul piano globale», ha detto il ministro. «Il Piano - ha aggiunto Giorgetti - non lascia indietro nessuno». «La recente revisione delle stime trimestrali annuali da parte dell'Istat, pur elevando di molto il livello del Pil sia in termini nominali che reali, hanno comportato una correzione meccanica al ribasso della crescita acquisita per il 2024 che rende più difficile il conseguimento di una variazione annuale del Pil reale dell'1% per l'anno in corso», ha detto Giorgetti. «I nuovi dati trimestrali, pur avendo un probabile impatto sulla lettura finale del 2024, non suscitano preoccupazioni per gli anni seguenti», ha aggiunto. Il dossier Statali, contratti smart e welfare per attrarre i giovani: tutte le novità di Fabrizio Goria 08 Ottobre 2024 «La manovra di bilancio che presenteremo nelle prossime settimane fornirà le risorse necessarie a confermare gli interventi ritenuti necessari: tra questo rientrano le misure per rendere strutturali gli effetti del taglio del cuneo e l'accorpamento delle aliquote Irpef su tre scaglioni. Nonché interventi per favorire la natalità e un sostegno alle famiglie numerose», ha detto il ministro. «La manovra stanzierà anche le risorse per il rinnovo dei contratti pubblici per il 2025-27 e incrementerà i fondi per la sanità pubblica. Le risorse deriveranno dagli spazi in deficit e da coperture specifiche», ha spiegato. Tra le azioni di riforma previste per «rendere il sistema fiscale più efficiente», c'è anche «l'aggiornamento degli archivi catastali che dovrà includere le proprietà ad oggi non censite e valori catastali rivisti per quegli immobili che hanno conseguito un miglioramento strutturale, a seguito di interventi di riqualificazione finanziati in tutto o in parte da fondi pubblici»."
        },
        {
            "Title": "Gli italiani continuano a indebitarsi: prestiti in calo, ma cresce il credito al consumo. E anche i tassi tornano ad aumentare",
            "Source": "La Stampa",
            "Date": "2024-10-09",
            "Link": "https://www.lastampa.it/economia/2024/10/09/news/italiani_debiti_fondazione_fiba_di_first_cisl-14702936/",
            "Content": "In Italia calano i prestiti alle famiglie, mentre il credito al consumo prosegue la sua corsa al rialzo. E gli italiani continuano a indebitarsi: nel secondo trimestre del 2024 i finanziamenti erogati sono saliti oltre i 165 miliardi. Sul totale dei prestiti richiesti il credito al consumo pesa per il 18,7% contro una media europea dell’11,2%. Inoltre, in Italia il Taeg resta superiore sia alla media dell’area euro che a Francia e Germania; e dopo la frenata di giugno ha ripreso a correre. È questo, in sintesi, il quadro che emerge da un’analisi della Fondazione Fiba di First Cisl.Dunque, sempre meno prestiti e sempre più credito al consumo. Nel secondo trimestre dell’anno, infatti, i prestiti alle famiglie si sono ridotti dello 0,1% rispetto al periodo precedente. Non così quelli destinati a finanziare il consumo, che hanno visto un incremento dell’1,8%, passando da 162,419 a 165,278 miliardi. Si tratta di una tendenza in atto da tempo, che trova riscontro anche nell’ultima rilevazione condotta dalla Fondazione Fiba di First Cisl sui dati della Bce. L’Italia si conferma al vertice in Europa per i costi praticati sul credito al consumo: il Taeg sulle nuove operazioni ad agosto ha toccato il 10,5%, dato che resta significativamente più elevato sia rispetto alla media dell’area euro (8,55%) che a quelli di Francia (6,82%) e Germania (8,27%). Già a luglio, comunque, si era registrato un nuovo aumento dopo la diminuzione di giugno.Proseguendo nel confronto europeo, il nostro Paese svetta anche per quanto riguarda la quota destinata al credito al consumo sul totale dei prestiti richiesti: ad agosto si arriva al 18,7% contro una media dell’area euro dell’11,2%. Lontane, in questa classifica, restano Germania e Francia, che si fermano rispettivamente al 9,9% ed al 12,5%.Tra le regioni, l’aumento maggiore rispetto al trimestre precedente si registra in Valle d’Aosta (+ 2,3%), Lombardia (+ 2,15%) e Toscana (2,13%), quello minore in Sardegna (+ 0,99%).Sul versante dei mutui, ad agosto emerge in modo inatteso un rincaro delle condizioni di finanziamento (dal 3,94% di luglio al 4,10%), che interrompe la tendenza alla flessione del Taeg innescatasi già prima che la Bce iniziasse, a partire da giugno, a rivedere la sua politica monetaria restrittiva tagliando i tassi. Il caso italiano resta però isolato in Europa: il Taeg ha continuato infatti nella sua parabola discendente sia in Francia che in Germania. Dopo essere rimasto costantemente su livelli più elevati fino a marzo, il dato italiano da aprile ha iniziato a convergere con quello medio dell’area euro, per poi allinearsi quasi del tutto a maggio. La discesa è continuata a giugno e luglio, fino alla battuta d’arresto di agosto. Torna quindi ad allargarsi la forbice con Germania (3,87%) e Francia (4,01%).Dall’analisi emerge inoltre che la rischiosità del credito, rappresentata dal tasso di deterioramento dei prestiti alle famiglie calcolato in relazione al numero degli affidati, pur rimanendo su livelli contenuti, è cresciuta costantemente nel corso del 2023 per poi ripiegare a partire dal primo trimestre del 2024 e scendere ancora nel secondo (da 0,245% a 0,243%). Guardando ai dati su base regionale, le difficoltà maggiori si registrano al Sud, con il picco in Sicilia (0,383%), seguita da Campania (0,36%) e Calabria (0,354%). Va segnalata inoltre la crescita continua del fenomeno della cessione del quinto dello stipendio, una forma di prestito che, quando correlato ai consumi, denota implicazioni sul terreno sociale che non possono non destare preoccupazione. Dal 2011 alla metà del 2024 l’ammontare di questi prestiti è pressoché raddoppiato, passando da poco più di 10 miliardi ad oltre 18 miliardi."
        },
        {
            "Title": "Nomine Rai, la maggioranza non va in Vigilanza: salta la plenaria",
            "Source": "La Stampa",
            "Date": "2024-10-09",
            "Link": "https://www.lastampa.it/politica/2024/10/09/news/nomine_rai_oggi-14701140/",
            "Content": "La presidente della Commissione parlamentare per l'indirizzo generale e la vigilanza dei servizi radiotelevisivi, Barbara Floridia (ansa) La maggioranza non si è presentata nella riunione plenaria della Commissione di Vigilanza Rai, convocata per decidere la data della votazione sulla presidenza Rai, facendo così mancare il numero legale. La seduta è quindi stata annullata. La presidente della Bicamerale Barbara Floridia ha convocato un Ufficio di presidenza in serata per fissare una nuova riunione della commissione. Ieri, nel giorno della fumata nera in Parlamento per l’elezione di un giudice costituzionale, il presidente M5S Giuseppe Conte aveva ribadito il no alla presidenza di Simona Agnes, rinsaldando l’asse con le opposizioni. IL RETROSCENA Consulta, ira FdI per i leghisti assenti. Meloni punta a isolare il Pd FEDERICO CAPURSO e FRANCESCO OLIVO 08 Ottobre 2024 «Oggi si è verificato un fatto estremamente grave e senza precedenti: la maggioranza non si è presentata in Commissione di Vigilanza RAI, facendo venir meno il numero legale e bloccando così il funzionamento della commissione che avrebbe dovuto decidere l'iter per l'eventuale nomina della presidenza, che diviene efficace solo con il parere positivo dei due terzi dei componenti della Commissione stessa. Senza questo passaggio, qualsiasi nomina risulta incompleta e inefficace. Ecco perché, non avendo i numeri, la maggioranza vorrebbe adesso aprire il mercato dei voti: diciamo no a Rai Suq», afferma in una nota il capogruppo del Pd in Commissione di vigilanza Rai, Stefano Graziano. La maggioranza è passata «dall'Aventino a metodi degni di Colle Oppio», dice il deputato del Pd. «Mai prima d'ora - conclude - si era infatti assistito a una simile mancanza di responsabilità: la Vigilanza RAI deve poter operare con trasparenza ed efficacia, garantendo il rispetto delle regole e delle istituzioni. Siamo in parlamento non in una sede di partito»."
        },
        {
            "Title": "Tirzepatide, ok dall’Aifa per il farmaco contro obesità e diabete di tipo 2",
            "Source": "La Stampa",
            "Date": "2024-10-09",
            "Link": "https://www.lastampa.it/salute/dossier/stop-obesity/2024/10/09/news/tirzepatide_ok_aifa_farmaco_contro_obesita_diabete_tipo_2-423544403/",
            "Content": "Tirzepatide, il farmaco che aiuta a perdere peso, a tenere lontano il diabete di tipo 2 e fresco vincitore del? Prix Galien nella categoria “Best Pharmaceutical Product” , è arrivato sul mercato italiano. L’azienda produttrice, infatti, ha appena fatto sapere di aver ricevuto dall’Agenzia Italiana del Farmaco (Aifa) l’autorizzazione all’immissione in commercio. Il medicinale è indicato per persone con obesità e in sovrappeso in presenza di almeno una comorbidità (e in aggiunta a dieta ipocalorica e attività fisica) e diabete di tipo 2 non controllato, ed è disponibile come trattamento di classe CNN (classe C non negoziata). Queste condizioni solo in Italia riguardano 25 milioni di persone quando si parla di sovrappeso (6 milioni con obesità) e 4 milioni di persone per il diabete di tipo 2. Il meccanismo d’azione L’aspetto più innovativo del tirzepatide è legato al suo duplice meccanismo d’azione. E’ infatti classificato come un doppio agonista, l’unico del genere, perché in grado infatti di legare sia i recettori ormonali del Gip (polipeptide insulinotropico glucosio-dipendente) che i recettori Glp-1 (peptide glucagone-simile-1). L’effetto della sua assunzione - si somministra una volta a settimana - è di stimolare la secrezione dell’insulina, aumenta la sensibilità all’ormone, riduce l’assunzione di cibo e il senso di nausea. Le conseguenze, come mostrato dagli studi clinici che ne hanno testato sicurezza ed efficacia, sono la perdita di peso e un miglior controllo glicemico. A misurare gli effetti del farmaco, sono stati gli studi del programma Surmount e Surpass. Rischio diabete quasi azzerato con un farmaco anti-obesità di Mara Magistroni 10 Settembre 2024 Gli studi che ne hanno dimostrato l’efficacia In particolare, nella sperimentazione di fase 3 Surmount-1 - che ha riguardato persone con obesità o sovrappeso, e almeno una comorbidità correlata al peso che non fosse diabete tipo 2 - l’assunzione del farmaco (con dosaggio di 5 mg) ha portato a una perdita di peso del 16% a 72 settimane. Perdita di peso che, per dosi più elevate (15 mg) nella fase di mantenimento arriva oggi al 22%. Parimenti gli studi del programma Surpass per persone con diabete di tipo 2 hanno mostrato che il farmaco riesce a ridurre l’emoglobina glicata e il peso. Per il diabete, precisano dall’azienda, il farmaco può essere utilizzato sia come monoterapia quando è inappropriata la metformina (in caso di intolleranza o controindicazioni) o insieme ad altri farmaci. Recentemente inoltre sono stati resi noti i risultati relativi all’impiego del farmaco per la prevenzione del diabete, provenienti sempre dallo studio Surmount-1. Oltre alla perdita di peso, il tirzepatide assunto per tre anni ha mostrato di poter ridurre del 94% il rischio di diabete di tipo 2, rischio che si riduceva dell’88% quando i pazienti smettevano il trattamento (come osservato nel follow-up, limitato a circa tre mesi). Farmaci anti obesità: negli Usa arriva il Tirzepatide low cost 28 Agosto 2024 Per quel che riguarda gli effetti collaterali, sintomi gastrointestinali, con nausea e diarrea sono i più comuni, generalmente lievi e moderati. Sono stati più frequenti con l’aumento delle dosi del farmaco ma tendono comunque a regredire. Una “nuova fase” per le persone con obesità “Oggi stiamo finalmente entrando in una nuova fase nel trattamento dell’obesità, con un nuovo paradigma farmacologico che ci permetterà non solo di fornire risposte a bisogni assistenziali finora largamente insoddisfatti, restituendo tempo e qualità di vita ai pazienti, ma anche di prevenire nel lungo termine le numerose patologie associate e di ridurne l’impatto oggi drammatico - ha commentato Rocco Barazzoni, Presidente della SIO, Società Italiana di Obesità, ricordando come l’obesità resti una condizione molto complessa da affrontare, complici “carenze culturali e assistenziali importanti, dovute alla sua multifattorialità, al suo decorso cronico e progressivo, alle molte complicanze cliniche associate e, in ultima analisi, alla difficoltà nell'ottenere risultati duraturi nella riduzione del peso corporeo.” Al momento, fanno sapere dall’azienda, proseguono interlocuzioni con AIFA per rendere disponibile tirzepatide ai pazienti italiani a carico del SSN. Argomenti obesità farmaci La Zampa Caccia al cervo in Abruzzo, il Tar respinge il ricorso degli animalisti: si può sparare anche sui “Bamby” di Saverio Occhiuto Green and Blue Uragano Milton, le risposte della scienza a un evento che fa \"davvero paura\" Green and Blue No all'allevamento dei polpi, la battaglia degli animalisti: “Sono animali senzienti” Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino Leggi anche Rischio diabete quasi azzerato con un farmaco anti-obesità Farmaci anti obesità: negli Usa arriva il Tirzepatide low cost Sindrome metabolica, il digiuno intermittente può migliorare salute e controllare la glicemia Salute Attacchi di panico, come evitare che si ripetano: i consigli della psichiatra di Cinzia Lucchelli Aifa: “Troppo marketing, stop al monopolio”. Un progetto di informazione indipendente sui farmaci di Valentina Arcovio Reazioni avverse, troppi farmaci, soprattutto negli anziani: Aifa corre ai ripari con “Cosisifa” di Valentina Arcovio Tumore al seno, basta alle discriminazioni delle donne lavoratrici di Dario Rubino leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Sindaco decapitato due giorni dopo l’insediamento, la scena dell'omicidio viene pubblicata sui social",
            "Source": "La Stampa",
            "Date": "2024-10-09",
            "Link": "https://www.lastampa.it/esteri/2024/10/09/news/messico_sindaco_ucciso_decapitato-14702449/",
            "Content": "Nella foto i funerali del sindaco Alejandro Arcos Catalan a Chilpancingo, Messico Il nuovo governo messicano è stato scosso dall'omicidio del sindaco di Chilpancingo, la capitale dello Stato meridionale di Guerrero. Alejandro Arcos Catalán, è stato aggredito e decapitato pochi giorni dopo il suo insediamento. Il sindaco 43enne aveva prestato giuramento il 30 settembre, un giorno prima che la prima donna presidente del Messico, Claudia Sheinbaum, entrasse in carica. La presidente ha confermato la notizia dicendo ai giornalisti che «si stanno svolgendo tutte le indagini necessarie». Le fotografie della testa insanguinata di Arcos Catalán, esposta sul tettuccio di un’auto bianca mentre il suo corpo giaceva accasciato all'interno, sono state diffuse sui social come “promemoria” dalla criminalità organizzata messicana. L'omicidio è avvenuto dopo che due stretti alleati sono stati uccisi a colpi di pistola nei primi giorni della sua breve amministrazione: si tratta del segretario, Francisco Tapia, deceduto il 3 ottobre, mentre Ulises Hernández Martínez, un ex comandante delle forze speciali della polizia che era destinato a diventare il capo della sicurezza di Arcos Catalán, è stato crivellato di colpi alla vigilia dell'insediamento del sindaco. I cittadini scioccati hanno condiviso il filmato di un'intervista rilasciata dal sindaco prima della sua morte, in cui diceva di voler essere ricordato come un campione di pace e felicità. «Ho vissuto qui tutta la mia vita... ed è qui che voglio morire - ma voglio morire combattendo per la mia città», aveva detto Arcos Catalán. Nella foto il sindaco Alejandro Arcos Catalán L'omicidio ha scatenato rabbia e disgusto: Alejandro Moreno, presidente del partito del sindaco assassinato (il Partito Rivoluzionario Istituzionale – PRI), ha denunciato quello che ha definito un grottesco “atto di terrore”. Ricardo Anaya, senatore dell'opposizione, ha lamentato la situazione “agghiacciante” della sicurezza in Messico, dove più di 450.000 persone sono state uccise da quando il presidente Felipe Calderón ha lanciato la sua fallimentare “guerra” contro i cartelli della droga nel 2006. «Il fatto che abbiano decapitato il sindaco di una città così importante dovrebbe farci rabbrividire. È assolutamente inaccettabile e dobbiamo fare qualcosa per garantire che non accada più», ha dichiarato Anaya ai giornalisti, chiedendo un immediato cambio di rotta nella politica di sicurezza. La presidente Sheinbaum ha promesso di continuare, durante il suo mandato di sei anni, la cosiddetta politica di sicurezza “abbracci, non proiettili” del suo predecessore e mentore, il 70enne nazionalista Andrés Manuel López Obrador. «Non torneremo alla sconsiderata guerra di Calderón ai narcos che ha fatto tanto male al nostro Paese. Siamo convinti che la sicurezza e la pace siano il frutto della giustizia», ha detto a migliaia di sostenitori che hanno affollato la piazza dello Zócalo di Città del Messico per il suo storico insediamento martedì scorso."
        },
        {
            "Title": "Catasto, Giorgetti: tasse più alte a case rifatte con Superbonus",
            "Source": "La Stampa",
            "Date": "2024-10-09",
            "Link": "https://www.lastampa.it/economia/2024/10/09/news/operazione_catasto_tasse_alte_case_superbonus-14700670/",
            "Content": "ROMA. Giancarlo Giorgetti mette le mani avanti. Dopo che la Banca d’Italia ha annunciato che la crescita nel 2024 si fermerà allo 0,8% del Pil, contro l’1% stimato dal governo, il ministro ammette che sarà più difficile centrare l’obiettivo. Parlando in audizione davanti alle commissioni Bilancio di Camera e Senato, Giorgetti spiega: «La presentazione del Piano strutturale di bilancio avviene in un momento caratterizzato da tendenze contrastanti, se da un lato l’andamento delle variabili economiche appare complessivamente in linea con le attese, dall’altro l’allargamento dei conflitti in atto, in particolare nel Medio Oriente, sta alimentando ulteriormente l’incertezza che da tempo caratterizza lo scenario economico globale». Le devastazioni belliche e le perdite umane «a cui assistiamo quotidianamente stanno probabilmente incidendo non solo sugli investimenti delle imprese ma anche sulla spesa dei consumatori». Un rallentamento che fa il paio con la revisione dell’Istat che per quest’anno «rende più difficile il conseguimento di una variazione annuale del Pil reale dell’1%». Giorgetti ribadisce che il Piano strutturale di bilancio traccia un percorso «ambizioso ma realistico». La stabilità della finanza pubblica, sottolinea, è «un elemento di grande rilevanza» e nei prossimi anni si arriverà a «una stabile riduzione dello stock del debito pubblico e dei relativi oneri, che è una necessità ineludibile». IL CASO Giorgetti: “Nuove tasse? Parlavo alle banche, so chi fa sacrifici” Francesca Del Vecchio 06 Ottobre 2024 Ma il ministro, che in questi ultimi giorni ha abituato ai colpi di scena, pure ieri sera, parlando delle modifiche al sistema di tassazione inserite nel Psb, annuncia una misura a effetto riferendosi a un intervento sul catasto. Anche in questo caso sembra venire meno un altro caposaldo della politica economica del centrodestra. Dopo il paventato rialzo delle accise, e le tasse a banche e imprese, ecco l’intenzione di andare ad alzare le rendite catastali a chi ha fatto i lavori con il Superbonus. Una misura probabilmente dettata dalla trattativa con l’Ue sulle riforme. Il passaggio del discorso in cui Giorgetti mette al corrente i parlamentari di questa norma è inequivocabile: «I valori catastali saranno rivisti per quegli immobili che hanno conseguito un miglioramento strutturale, a seguito di interventi di riqualificazione finanziati in tutto o in parte da fondi pubblici». C’è un altro provvedimento che interessa il catasto citato dal ministro e che riguarda «l’aggiornamento degli archivi catastali che dovrà includere le proprietà ad oggi non censite»: in sostanza il censimento degli immobili fantasma che già aveva immaginato l’esecutivo di Mario Draghi. IL DOSSIER L’ambiguità del ministro Giorgetti sulla riforma frena il sì dell’Ue al piano sul deficit ALESSANDRO BARBERA 08 Ottobre 2024 Finita la relazione del responsabile del Tesoro prende la parola il senatore del Pd Antonio Misiani che domanda: «L’informazione sul catasto è dirompente rispetto a quanto ha sempre sostenuto questa maggioranza, rigettando qualunque aggiornamento delle rendite». Giorgetti prova a difendersi così: «Non si tratta di fare un aggiornamento di mercato che la Commissione europea ci ha chiesto ripetutamente, ma di cercare le case fantasma e di verificare se chi ha fatto le ristrutturazioni edilizie ha aggiornato i valori catastali, come era tenuto a fare. Andremo a vedere, e se i dati non sono stati aggiornati ci saranno benefici a favore dei Comuni». Mentre la polemica politica monta, il Mef fornisce un’ulteriore precisazione: «L’adeguamento riguarda gli immobili che hanno usufruito del Superbonus al 110% – come previsto dalla legge di bilancio dello scorso anno – e sono esclusi i lavori rimborsati con le detrazioni ordinarie». Tornando alla prossima manovra, Giorgetti garantisce: «Non aumenteremo le tasse ma taglieremo le spese, tranne la spesa sanitaria. Il governo considera necessario incrementare i fondi destinati alla sanità pubblica». La finanziaria, aggiunge, «stanzierà anche risorse per il rinnovo dei contratti pubblici per il periodo 2025-2027». Infine una puntualizzazione sulle accise: «Abbiamo scritto che ci sarà un allineamento, probabilmente faremo una riduzione della benzina e un innalzamento del gasolio, cercando di evitare contraccolpi per le categorie che utilizzano il gasolio per scopi professionali. Lo faremo con gradualità». Questo è un articolo a pagamento, ma oggi te lo regaliamo."
        },
        {
            "Title": "Uragano Kirk in Italia: rischio eventi estremi. Dove e quando",
            "Source": "La Stampa",
            "Date": "2024-10-09",
            "Link": "https://www.lastampa.it/cronaca/2024/10/09/news/uragano_kirk_italia_quando-14702767/",
            "Content": "L’uragano Kirk è pronto a colpire in Europa. Si muove velocemente in direzione del Continente Europeo: al momento si trova in pieno Atlantico, di categoria 4, i suoi venti raggiungono i 230 chilometri orari e quando toccherà le acque fredde delle coste settentrionali dell'Atlantico diventerà un ciclone post-tropicale. Tradotto: perderà la sua potenza devastante ma sarà comunque in grado di fare danni laddove colpirà. E l’Italia? Per fortuna resterà ai margini. L’uragano Kirk viaggia verso l’Europa, che cosa può accadere 04 Ottobre 2024 È probabile che soltanto la coda più estrema sarà in grado di lambire le regioni Settentrionali ma con effetti traducibili in forte maltempo e nessuna devastazione. Intanto sul nostro Paese è in arrivo una rapida fase asciutta dopo le piogge dei giorni scorsi. Breve, perché da giovedì le precipitazioni inizieranno ad interessare le aree Occidentale. Ad iniziare dal Nord. Florida, la potenza distruttiva dell'uragano Milton nella simulazione di Weather Channel Il meteorologo Lorenzo Tedici de iLMeteo.it spiega gli effetti possibili del fronte perturbato agganciato all’Uragano Kirk. Partito dall’arcipelago di Capo Verde il 27 settembre, più di 10 giorni fa, ha sfiorato le Bermuda e poi ha virato in modo estremo verso est; dopo aver raggiunto la categoria 4, con venti ad oltre 210 km/h, il vortice è transitato a nord delle Azzorre come tempesta tropicale e ha puntato il continente europeo. Nelle ultime ore, in modo raro ed anomalo, Kirk si è avvicinato alla terraferma, esattamente tra Portogallo e nord della Spagna: da quella posizione sta inviando qualche rovescio e un vento sostenuto verso l’Italia, ma il grosso arriverà domani. Tra la penisola iberica e la Francia già nel pomeriggio si avranno, invece, raffiche oltre i 140 km/h, in particolare sul Golfo di Biscaglia, ma anche da Bordeaux fino a Parigi. Florida, l'uragano Milton visto dallo spazio: potrebbe essere il peggior disastro del secolo Il passaggio dell’Uragano sull’Italia: dove e quando Giovedì l’ex-Uragano Kirk transiterà poi dalla Francia verso la Germania e da questa posizione invierà marcato maltempo sull’Italia: sono previste al mattino piogge intense su Liguria e Lombardia, un po’ come successo nella giornata di martedì 8. Dal pomeriggio le spire di Kirk spingeranno piogge copiose verso il Triveneto e tutto il versante tirrenico, dalla Toscana alla Campania. Protagonista della giornata, insieme alla pioggia, sarà il vento: sul settore occidentale soffierà una burrasca di Libeccio, sul versante adriatico avremo una forte Sciroccata con mari molto mossi o agitati quasi ovunque. I forti venti meridionali causeranno anche un repentino aumento delle massime all’estremo Sud: in Sicilia arriveremo a 34°C, in Puglia supereremo i 30°C, saranno anomali anche i 28°C delle Marche e dell’Abruzzo. A sorpresa nel weekend, dopo l’ex-Uragano Kirk, tornerà invece l’Anticiclone Africano: venerdì avremo ancora un cielo nuvoloso al Nord-Est, in Toscana e su parte del Sud, ma da sabato il tempo migliorerà decisamente ed avremo un bel sole quasi ovunque. Le temperature torneranno a salire anche al Centro-Nord e il passaggio di Kirk sarà solo un lontano ricordo."
        },
        {
            "Title": "L’Uro-oncologia italiana è sempre più multidisciplinare",
            "Source": "La Stampa",
            "Date": "2024-10-09",
            "Link": "https://www.lastampa.it/salute/dossier/oncoline/2024/10/09/news/uro-oncologia_italiana_multidisciplinare-423545160/",
            "Content": "“Sono onorato di poter presiedere una Società Scientifica così prestigiosa e che nel corso degli anni si è guadagnata la fiducia dell’intera comunità uro-oncologica italiana”. Sono le prime parole di Rolando M. D’Angelillo, il nuovo Presidente Incoming della Società Italiana di Uro-Oncologia (SIUrO) eletto durante il XXXIV Congresso Nazionale della Società Scientifica che si è chiuso sabato scorso a Bologna e che ha visto la partecipazione di oltre 400 specialisti da tutto il nostro Paese. Cancro alla prostata, “più complicanze dopo interventi fuori regione” 28 Settembre 2024 La filosofia della multidisciplinarietà Nato a Napoli, D’Angelillo è professore di Radioterapia presso l’Università di Roma Tor Vergata. Dal 2022 è stato vice-presidente della SIUrO e tra un anno subentrerà a Sergio Bracarda. “Durante la mia presidenza - sottolinea D’Angelillo - intendo portare avanti i numerosi progetti già avviati e porteremo avanti nuove iniziative. Lo faremo sempre seguendo la nostra ‘filosofia’ che è quella della multidisciplinarietà. SIUrO deve diventare sempre più un luogo di confronto e dibattito scientifico tra i diversi specialisti che si occupano di tumori urologici. E’ mia intenzione anche coinvolgere maggiormente i tanti giovani colleghi che sono già attivi all’intero della Società Scientifica cercando di creare percorsi che investano non solo le conoscenze ma anche le soft skill”. Prostata, rene, vescica, testicolo: il team multidisciplinare fa la differenza per 1 tumore su 3 di Tiziana Moriconi 03 Ottobre 2024 Nuovi corsi di specializzazione Particolare attenzione sarà riservata alla formazione dei professionisti che da sempre è una della peculiarità di SIUrO. “Saranno avviati nuovi corsi e scuole di specializzazione che vedranno la partecipazione, come relatori e docenti, di clinici non solo di ambito uro-oncologico e che oggi stanno assumendo sempre più importanza in una presa in carico olistica dei pazienti. Le nostre conoscenze sui tumori genito-urinari sono maggiori rispetto a pochi anni fa grazie alle recenti ricerche medico-scientifiche. Se vogliamo un’assistenza ai pazienti che sia davvero multidisciplinare abbiamo bisogno del supporto anche di specialisti di altre branche della medicina”. Argomenti urologia La Zampa Caccia al cervo in Abruzzo, il Tar respinge il ricorso degli animalisti: si può sparare anche sui “Bamby” di Saverio Occhiuto Green and Blue Uragano Milton, le risposte della scienza a un evento che fa \"davvero paura\" Green and Blue No all'allevamento dei polpi, la battaglia degli animalisti: “Sono animali senzienti” Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino Leggi anche Prostata, rene, vescica, testicolo: il team multidisciplinare fa la differenza per 1 tumore su 3 Tumore della vescica, l’immunoterapia prima e dopo la chirurgia aumenta la sopravvivenza Urologia, una nuova tecnologia robotica sempre meno invasiva Salute Attacchi di panico, come evitare che si ripetano: i consigli della psichiatra di Cinzia Lucchelli Reazioni avverse, troppi farmaci, soprattutto negli anziani: Aifa corre ai ripari con “Cosisifa” di Valentina Arcovio Tumore al seno, basta alle discriminazioni delle donne lavoratrici di Dario Rubino L’Uro-oncologia italiana è sempre più multidisciplinare leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Vaiolo delle scimmie: l’Oms approva il primo test diagnostico per l’uso di emergenza",
            "Source": "La Stampa",
            "Date": "2024-10-09",
            "Link": "https://www.lastampa.it/salute/2024/10/09/news/vaiolo_scimmie_test_diagnostico_uso_emergenza-423544782/",
            "Content": "L'Organizzazione mondiale della sanità (Oms) ha inserito il primo test diagnostico in vitro per Mpox nell'elenco per l'uso di emergenza (Eul), passaggio importante - spiega l'agenzia Onu per la salute in una nota - per migliorare l'accesso globale ai test per questa malattia infettiva, dichiarata ancora una volta emergenza sanitaria pubblica di interesse internazionale, dopo la diffusione in alcuni Paesi africani di un nuovo ceppo sospettato di essere più aggressivo. L'approvazione per l'uso di emergenza del test (Alinity m Mpxv) prodotto da Abbott Molecular, dovrebbe permettere di \"espandere la capacità diagnostica nei Paesi che affrontano epidemie di Mpox, dove la necessità di test rapidi e accurati è aumentata notevolmente\", spiega l'Oms. La diagnosi precoce di Mpox (noto come vaiolo delle scimmie prima del cambio nome in chiave anti-stigma), \"consente un trattamento e una cura tempestivi e il controllo del virus\". In Africa persistono una capacità di test limitata e ritardi nella conferma dei casi di Mpox, e questi fattori aiutano la diffusione del patogeno. Nel 2024, ricorda l'Oms, in tutta la regione sono stati segnalati oltre 30mila casi sospetti, con i numeri più alti nella Repubblica democratica del Congo, e a seguire in Burundi e in Nigeria. Vaiolo delle scimmie, singola dose del vaccino ha un'efficacia del 58% di redazione Salute 12 Settembre 2024 Testato in Congo In Congo \"quest'anno è stato testato solo il 37% dei casi sospetti\", evidenzia l'Oms. Il prodotto inserito nell'elenco Eul è un test Pcr 'real-time' che consente il rilevamento del Dna del virus (clade I/II) da tamponi eseguiti sulle lesioni cutanee umane. E' progettato per l'uso da parte di personale di laboratorio clinico qualificato. \"Aumentare l'accesso a prodotti medici di qualità garantita è fondamentale per i nostri sforzi nell'aiutare i Paesi a contenere la diffusione del virus e proteggere la loro popolazione, soprattutto nelle regioni meno servite\", commenta Yukiko Nakatani, Assistant Director-General dell'Oms per l'accesso ai medicinali e ai prodotti sanitari. La procedura Eul serve a questo, precisa, ad \"accelerare la disponibilità di prodotti medici salvavita, come vaccini, test e trattamenti, nel contesto di un'emergenza sanitaria pubblica di interesse internazionale (Pheic). Mpox, gli esperti ECDC: “In Europa rischio basso, ma casi importati aumenteranno” di redazione Salute 04 Settembre 2024 Il 28 agosto scorso l'Oms aveva invitato i produttori a presentare una manifestazione di interesse per Eul (processo che valuta la qualità, la sicurezza e le prestazioni dei prodotti sanitari essenziali per guidare le agenzie di approvvigionamento e gli Stati membri nelle decisioni). Finora, l'agenzia Onu ha ricevuto 3 ulteriori richieste di valutazione per l'Eul e sono in corso confronti con altri produttori per garantire una gamma più ampia di opzioni diagnostiche di qualità garantita, si spiega nella nota. Argomenti vaiolo delle scimmie La Zampa Caccia al cervo, il Tar dell’Aquila respinge il ricorso degli animalisti: si può sparare anche sui “Bamby” di Saverio Occhiuto Green and Blue Uragano Milton, le risposte della scienza a un evento che fa \"davvero paura\" Green and Blue No all'allevamento dei polpi, la battaglia degli animalisti: “Sono animali senzienti” Salute Tirzepatide, ok dall’Aifa per il farmaco contro obesità e diabete di tipo 2 di Dario Rubino Leggi anche Mpox, gli esperti ECDC: “In Europa rischio basso, ma casi importati aumenteranno” Vaiolo delle scimmie, intervista all’esperto: “Ecco chi è davvero a rischio” Vi spiego perché il monkeypox è un’emergenza per tutta l’Africa Salute Tumore al seno, basta alle discriminazioni delle donne lavoratrici di Dario Rubino L’Uro-oncologia italiana è sempre più multidisciplinare Terapie su misura e telemedicina, le richieste dei pazienti con artrite reumatoide di Elisa Manacorda Vaiolo delle scimmie: l’Oms approva il primo test diagnostico per l’uso di emergenza leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Vanessa Ferrari si ritira dalla ginnastica artistica: l'annuncio",
            "Source": "La Stampa",
            "Date": "2024-10-09",
            "Link": "https://www.lastampa.it/sport/2024/10/09/news/vanessa_ferrari_ritiro_ginnastica_artistica-14702525/",
            "Content": "«Sto annunciando il ritiro ora. L'avevo già deciso prima di Parigi: questa Olimpiade sarebbe stata l'ultimo atto della mia vicenda agonistica. Desideravo fosse il finale della mia carriera. Mi spiace non sia stato così. Ma è arrivato il momento di dire basta e, credetemi, sono serena. Fisicamente gli infortuni si stanno facendo sentire». Così la ginnasta azzurra Vanessa Ferrari in una intervista a BresciaOggi. L’ultimo crac il 27 giugno, prima delle Olimpiadi di Parigi, una lesione al polpaccio durante uno degli allenamenti in palestra. Vanessa Ferrari è stata la prima azzurra oro mondiale nel concorso generale (Aarhus 2006) e la prima a salire sul podio olimpico in una gara individuale, a Tokyo 2021 nel corpo libero. Undici le sue medaglie (tra cui quattro ori) ai Campionati europei tra il 2006 e il 2021. Nata ad Orzinuovi il 10 novembre 1990, la fuoriclasse lombarda è stata campionessa del mondo nel 2006, campionessa europea nel 2007 e vice-campionessa al corpo libero ai Giochi olimpici di Tokyo 2020. Prima atleta azzurra a laurearsi iridata di ginnastica artistica, prestazione realizzata ad Aarhus (Danimarca) nel 2006, nello stesso anno fu insignita del collare d'oro al merito sportivo del Coni e, a inizio 2007, ricevette l'onorificenza presidenziale di cavaliere al merito della Repubblica. Vanta nel palmares internazionale, oltre al titolo del 2006, un argento olimpico, un argento e tre bronzi mondiali, otto medaglie ai campionati europei tra il 2006 e il 2021 (di cui quattro ori), cinque vittorie in Coppa del Mondo tra il 2007 e il 2021 ed otto ori in due edizioni dei Giochi del Mediterraneo, che ne fanno la sportiva italiana più vincente nella storia di questa rassegna. Ha preso parte a quattro edizioni dei Giochi Olimpici, prima ginnasta italiana a riuscire in tale impresa. Dal 2009 gareggiava per il gruppo sportivo dell'Esercito Italiano, forza armata nella quale riveste il grado di Caporal maggiore scelto. A livello nazionale detiene 22 titoli (7 nel concorso generale) ai campionati assoluti, di cui il primo vinto nel 2004, e 11 scudetti conquistati con la squadra Brixia nel Campionato di Serie A1. Soprannominata la Farfalla di Orzinuovi e la Cannibale, è stata anche la prima ginnasta italiana ad avere eseguito lo Tsukahara avvitato \"Silivas\", un doppio salto indietro raccolto con doppio avvitamento."
        },
        {
            "Title": "La racchetta con i sensori per emulare la volée di Sinner",
            "Source": "La Stampa",
            "Date": "2024-10-09",
            "Link": "https://www.lastampa.it/sport/tennis/2024/10/08/news/racchetta_sensori_tenax_sport-14700219/",
            "Content": "Emulare i dritti di Carlos Alcaraz e la volée di Jannik Sinner come obiettivo. Ma l’intenzione nell’immediato è riprodurre i colpi del numero uno del padel mondiale Alejandro Galán. Il tutto con una racchetta dotata di sensori che elaborano il movimento dei giocatori nello spazio e lo confrontano con quello più corretto, se non il gesto perfetto. È questa l’innovazione che sta sviluppando Tenax Sport, società fresca di richiesta d’iscrizione al registro delle startup innovative della Camera di Commercio dell’Emilia. Un’idea che ronzava in testa a Marco Bosi e Manuel Bianchi, i due soci di maggioranza della società nata nel gennaio 2024, dall’estate del 2023. Adesso il deposito del brevetto è realtà. Il focus è improntato sullo sviluppo della racchetta che elabora dati in tempo reale grazie ai rilevatori digitali installati nel manico (per non sbilanciare il peso del corpo). E poi li trasmette a un software esterno, in futuro in formato app, tramite il collegamento wireless. Da lì prende piede il confronto con le movenze corrette, i suggerimenti sugli errori, come migliorare, quanta potenza e precisione assegnare ai colpi. Il primo sbocco è nel mercato del padel, il cui giro d’affari ha sforato quota miliardo di euro solo l’anno scorso. Secondo gli ultimi numeri dell’Osservatorio “Mr Padel Paddle”, il boom è servito: in Italia i campi da padel sono aumentati del 20%, fino a 8.520, mentre le strutture dedicate sono salite del 16%, passando da 2.792 a 3.250, in ben 1.489 comuni totali. Eppure Bosi, che oltre a essere socio al 63% di Tenax Sport, è anche consulente finanziario e assessore allo Sport nel Comune di Parma, guarda più in là: «In futuro vogliamo allargarci anche agli altri sport con racchetta come golf, baseball, cricket, pickleball e tennis». E ha le idee chiare sull’investimento: «Il padel è in fortissima espansione - dice -, solo nel 2022 sono state vendute 880mila racchette in Italia. Idem la sensoristica applicata allo sport. Tuttavia, spesso quest’ultima lavora esclusivamente con i gps, come quelli di cui sono dotati le pettorine nel calcio, perde molta precisione negli spazi indoor e si concentra esclusivamente sulla tattica. Noi invece intendiamo migliorare la tecnica delle singole prestazioni e saremo competitivi in ogni spazio». Il prototipo di racchetta è in fase di ultimazione. Ancora non è in commercio, ma il passo verso la vendita ha già una data precisa nelle brame di Tenax Sport: il 2025. «Mi piacerebbe nel primo semestre - dice Bosi -, presentando il prodotto nelle fiere internazionale, ma forse è più realistico la seconda metà dell’anno. Lanceremo qualche migliaio di pezzo - dice Bosi - che suggerirà gli errori tipo l’apertura del braccio eccessiva che non permette di impattare la palla al momento giusto». A cui poi l’azienda intende aggiungere i corsi in formato video come secondo step di sviluppo del prodotto. Il tutto è un cantiere aperto. Ma procede a velocità spedita. Come sottolinea Bosi, «siamo in trattativa con professionisti del tennis e del padel, in modo che il movimento venga confrontato con la loro bravura e possano poi diventare futuri testimonial. Nulla vieta, comunque, di compararsi con i propri maestri». Dopo un aumento di capitale da 50mila euro, Tenax Sport è pronta a un secondo round di capitalizzazione: «La raccolta è ancora più sfidante e vale mezzo milione di euro», afferma Bosi. Anche lui appassionato di padel. «Ho cominciato nel 2019 in un circolo privato di Parma - racconta - e non ho più smesso. È uno sport trasversale che coinvolge grandi e piccoli, donne e uomini ed è la sua forza». Può esserci il rischio di un conflitto di interessi? «Io tengo distinto il lavoro dalla passione: non ho mai avuto alcun rapporto con le società», risponde Bosi. Altra domanda: la racchetta con i sensori non appiattirà le performance? «No, la perfezione nello sport non esiste - sostiene Bosi -. Il professionista continuerà ad aver bisogno del maestro fisico e non abbiamo la presunzione di sostituirli. Piuttosto vogliamo spingere nella direzione di impratichirsi con l’ausilio dei dati, capire come giocare e migliorare. La bellezza dello sport è che la fatica ripaga sempre»."
        },
        {
            "Title": "Tavares: “Stellantis totalmente aperta al dialogo con il governo”",
            "Source": "La Stampa",
            "Date": "2024-10-15",
            "Link": "https://www.lastampa.it/economia/2024/10/14/news/tavares_stellantis_totalmente_aperta_al_dialogo_con_il_governo-14716722/",
            "Content": "Da parte di Stellantis c’è una totale apertura a proseguire il dialogo con il governo italiano. Parola dell’amministratore delegato del gruppo franco-italiano, Carlos Tavares, che a margine del Salone dell’Auto di Parigi è tornato a commentare l’audizione in Parlamento tenuta venerdì scorso. \"Ho cercato di spiegare la situazione, che non si devono confondere le cause dell'attuale difficoltà con i sintomi”, ha spiegato il ceo, secondo il quale “il sintomo è che la situazione è caotica, la causa che sta alla radice è che è stata imposta una normativa\". IL CASO La crisi dell’auto al Salone di Parigi. Tavares: “Dazi alla Cina? Una trappola” Danilo Ceccarelli 14 Ottobre 2024 Tavares ha poi risposto a chi chiedeva garanzie sul fatto che non verranno tagliati posti di lavoro. “Non sono un mago, sono un essere umano come voi”, ha affermato l’amministratore delegato. \"Mi chiedete di risolvere problemi creati da altri - ha continuato l’ad - per risolvere quelle situazioni potrei dover fare cose che non saranno accolte bene\". Il dirigente ha chiarito così una sua dichiarazione di questa mattina rilasciata all’emittente radiofonica “Rtl”, spiegando che Stellantis non ha al centro della sua “riflessione strategica” il taglio dei posti di lavoro sebbene non si possa escludere niente. “Dichiarazioni sconcertanti”, secondo il leader leghista Matteo Salvini. Al salone di Parigi Stellantis ha presentato l’Alfa Romeo supercar 33 Stradale, prodotta a solamente 33 esemplari, mentre Citroen è sbarcata con la nuova Ami con un design rinnovato, la Concept C5 Aircross e le niuove C4 e C4X. Quanto a Mirafiori, l'anticipo al 2025 della produzione della 500 ibrida, come annunciato nei giorni scorsi, \"avrà un impatto molto positivo e molto significativo. Penso che la produzione sarà nell'ordine di 80-100.000 vetture all'anno\" ha aggiunto Tavares. \"Tra l'altro, la buona notizia è che siamo riusciti a comprimere i tempi per portare i powertrain ibridi per la 500 a Mirafiori prima di quanto annunciato in precedenza\", ha proseguito, aggiungendo: \"Guardiamo alla fine del 2025, un tempo significativamente più breve rispetto al passato\"."
        },
        {
            "Title": "Malattia del vampiro diagnosticata a una donna in Usa: di che cosa si tratta",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/14/news/malattia_vampiro_porfiria_acuta_intermittente-423554219/",
            "Content": "Da più di 30 anni vive come Dracula e ora vuole farlo sapere a tutti. Èla storia di Phoenix Nightingale, 32 anni, mamma di due bimbi, che dopo anni di attacchi di vomito, crisi neurologiche e di ricoveri ha scoperto che la causa principale è nell'aglio, che potrebbe rivelarsi addirittura fatale. L'emicrania colpisce le donne tre volte più degli uomini di Tina Simoniello 31 Gennaio 2024 La porfiria acuta intermittente Ma non si tratta di una semplice allergia: la malattia di cui soffre - la “porfiria acuta intermittente” - è una patologia metabolica rarissima che, se scatenata, provoca sintomi come dolore, emicrania, costipazione e vomito per giorni interi. La gente, ha spiegato la donna, la chiama \"malattia dei vampiri\"; si sospetta, infatti, che il Conte Dracula, Vlad III, fosse affetto da questo disturbo, che ha ispirato la favola dei vampiri che odiano l'aglio e sono avversi alla luce del sole. La storia “Gli effetti collaterali neurologici possono indurre gli altri a pensare che le persone affette da questa condizione siano state dei mostri o siano possedute”, commenta Phoenix spiegando di aver deciso di raccontare la sua storia affinché chi soffre della sua stessa malattia non si senta sola: “Devono esserci più persone là fuori che ne soffrono e che vengono chiamate pazze”. Emicrania, scoperte nuove impronte nell’intestino e nel cervello dei bambini 22 Luglio 2024 La ‘malattia dei vampiri’ Ma come si convive con la \"malattia dei vampiri\"? La donna, che vive in Minnesota, racconta di essere costretta a evitare qualsiasi alimento che contenga zolfo, perché mangiarlo in “quantità elevate o per un periodo prolungato potrebbe essere fatale”. I sintomi I sintomi, ha aggiunto, possono “comparire dal nulla” o iniziare a manifestarsi settimane prima di un attacco. “Sono molto attenta a ciò che metto nel mio corpo. Evito molti cibi. Mi limito agli alimenti che so essere sicuri. Non posso nemmeno prendere la maggior parte dei farmaci”, ha detto. In particolare, continua Phoenix, “non mangio aglio da quando mi è stato diagnosticato. Non potrei mai mangiare pane all'aglio. Potrebbe farmi venire attacchi pericolosi per la vita\". Si tratta di casi di vomito di due giorni, a volte 60 volte nel corso di un episodio, con anche difficoltà respiratorie. Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Tumore della prostata: le regole per la prevenzione al maschile Adolescenti e bullismo: la tragedia di un quindicenne e un sistema che non sa fare prevenzione Il disagio nel piatto: i disturbi alimentari nei giovani Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Farmaci per dimagrire, efficaci (quasi) come la chirurgia",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/11/news/farmaci_dimagrire_efficaci_come_chirurgia-423547619/",
            "Content": "I nuovi farmaci contro l’obesità? Efficaci al pari della chirurgia bariatrica, con una ovvia meno invasività. Il “ma” però è dietro l’angolo: perché sì, il peso si perde, ma si riacquista tutto quanto – e spesso con gli interessi – se si dovesse smettere di assumere i farmaci senza aver modificato le proprie abitudini di vita. Perché appena si sospende la puntura torna l’appetito che il farmaco riduce fortemente, e se si ricomincia a mangiare come prima non solo si riprende peso, ma si riprende male, perché si riprende soprattutto grasso. Tirzepatide, ok dall’Aifa per il farmaco contro obesità e diabete di tipo 2 di Dario Rubino 09 Ottobre 2024 Detto questo i farmaci sono stati e sono ancora una rivoluzione nel trattamento dell’obesità, patologia nei confronti della quale c’è stato negli ultimi anni un vero e proprio cambio di paradigma. “L’obesità era considerata un fattore di rischio per altre malattie – spiega Giorgio Sesti, presidente della Simi, la Società italiana di Medicina interna – adesso invece è una patologia in sé, una malattia cronica, ingravescente e recidivante, e in alcuni Paesi ha addirittura un codice di ricovero dedicato. E’ un passo avanti importante perché cambia il modo con cui i medici affrontano la malattia e tutte le sue comorbidità. Non possiamo dare i farmaci a 6 milioni di obesi, serve una strategia Nella faticosa lotta al sovrappeso, lì dove le armi erano essenzialmente il cambiamento di stile di vita, cambiamento che difficilmente i pazienti raggiungono e mantengono, e la chirurgia bariatrica, che si è evoluta ed è meno invasiva, ma è pur sempre una strada demolitiva senza ritorno, ogni arma è benvenuta. Ma non ne avevamo tante, poi sono arrivati questi farmaci straordinari, che promettono di cambiare la storia della malattia”. Il caso. Stop obesity di Simone Valesini 11 Ottobre 2024 Farmaci scoperti per caso, o meglio il cui effetto dimagrante è stato notato nei pazienti con diabete che li utilizzavano per tenere sotto controllo la malattia. Un dimagrimento marcato, dovuto all’effetto anoresizzante del farmaco che provoca anche rallentamento dello svuotamento gastrico. Sono farmaci basati sulle incretine, in particolare i GLP-1 analoghi e i nuovissimi dual agonist (analoghi recettoriali di GLP-1 e GIP) . “Oggi i farmaci sono al 97% analoghi degli ormoni naturali e il vantaggio è che si stanno studiando combinazioni di più molecole. Indice di rotondità o BRI: cos’è e perché se è alto aumenta il rischio di infarto ed ictus di Federico Mereta 03 Ottobre 2024 Inoltre molti studi hanno dimostrato come, oltre all’effetto dimagrante, i GLP-1 analoghi hanno effetti di protezione cardiovascolare, riducendo aterosclerosi, pressione arteriosa e riducono l’assorbimento dei grassi) renale (riducono la perdita di proteine con le urine e il declino della funzionalità renale), epatica (limitano la steatosi epatica, l’infarcimento di grasso nel fegato, e limitano la progressione del danno verso fibrosi e cirrosi epatica), e migliorano le apnee notturne. Un altro filone straordinario di ricerca – continua Sesti – è la protezione che sembra esserci contro demenze e Alzheimer. Un’azione diretta sui neuroni, non legata alla perdita di peso. Ci sono studi in corso su pazienti con modesto deficit cognitivo: aspettiamo i dati”. Rischio diabete quasi azzerato con un farmaco anti-obesità di Mara Magistroni 10 Settembre 2024 Sulla sicurezza e gli effetti collaterali, gli esperti sono sereni. “Sono farmaci che usiamo da 15 anni sui diabetici – precisa Sesti – e a parte nausea e vomito – sintomi simili a chi si sottopone a dieta chetogenica spinta – non ce ne sono altri. E comunque partendo da un dosaggio basso, innalzandolo poco a poco fino al dosaggio massimo si riesce a contenere la nausea”. Infine il problema della prescrivibilità a carico del Ssn: “Sarebbe opportuno e utile che si potessero prescrivere agli obesi che hanno già avuto un problema cardiovascolare, circa il 10-15% del totale – conclude il professore, che rivendica il ruolo del medico internista che ha la visione complessiva del paziente – perché in questi pazienti è un salvavita. Almeno in questi pazienti dovrebbe essere rimborsabile”. E il segretario Simi, nonché ordinario di Medicina interna e Geriatria alla Sapienza di Roma, Giovanbattista Desideri, ricorda come l’aspettativa di vita si stia riducendo a causa dell’obesità pediatrica: “Puoi anche dimagrire da adolescente – precisa – ma gli effetti negativi della malattia restano anche da adulti”. Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Alzheimer, niente svolta dai farmaci Il microRNA cambia tutto: ogni bersaglio nelle nostre cellule può essere colpito Ictus, corsa contro il tempo per salvare i neuroni in penombra Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Massimo Galli, l'infettivologo ha pilotato il concorso universitario",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/massimo_galli_infettivologo_concorsi_pilotati_universita-14717041/",
            "Content": "(ansa) Dal processo è emersa la «piena prova del fatto» che il virologo ed ex primario dell’ospedale Sacco di Milano, Massimo Galli, «abbia turbato» il concorso pubblico che nel febbraio 2020 assegnò al suo allievo Agostino Riva il posto di professore associato del dipartimento di Scienze Biomediche e Cliniche da lui diretto. Tuttavia, il «revirement giurisprudenziale», ovvero le tre pronunce conformi della Cassazione che nel maggio 2023 hanno stabilito che le procedure per l’accesso a impieghi pubblici non rientrano nel perimetro del reato di turbativa d’asta, comporta che Galli debba essere assolto dall’accusa contestata dalla Procura di Milano. Concorsopoli, l’infettivologo Galli condannato a un 1 anno e 4 mesi: “Pago per una svista” monica serra 16 Luglio 2024 «È indubbio - ha scritto nella sentenza il Tribunale di Milano - che Galli, persona preposta alla procedura di selezione in qualità di presidente della commissione, abbia discusso, concordato, predisposto i criteri ed infine attribuiti i punteggi insieme al candidato della procedura stessa, ovvero Riva». E ancora che si fosse adoperato per l'«alterazione di tutte le regole sottese alla procedura selettiva, per cui deve vincere il candidato più meritevole (non essendo previsto nel caso specifico alcun sistema di cooptazione)» dal momento che l’altro candidato Massimo Puoti, «pur avendo riferito della sua decisione di ritirarsi, di fatto non aveva ancora formalmente ritirato la domanda (cosa che avverrà solo in data 3.3.2020) ed era, conseguentemente, ancora in gara per il posto». L’ex professore, andato in pensione nel novembre del 2022, è stato invece condannato per falso sulla redazione del verbale che conteneva l’attribuzione dei punteggi ai candidati in lizza per il posto. La valutazione sarebbe dovuta avvenire dall’intera commissione esaminatrice. Per i giudici Bertoja-Cantù Rajnoldi-Taricco è «venuta meno la collegialità nell'operazione di attribuzione dei punteggi e che tale scelta fosse il risultato di una precisa e precostituita volontà di Galli di favorire Riva in spregio alla procedura selettiva. Si rammenta, infatti, come tutto il concorso in esame - chiosa il collegio della decima sezione penale del Tribunale milanese - sia stato retto da logiche del tutto estranee ad una reale competizione tra i candidati, in quanto \"alterato\" già a partire dalle fasi iniziali della procedura». Non hanno convinto le argomentazione dell’ex accademico e della sua difesa che sostenevano come Galli si fosse «dimenticato di cambiare l'orario di chiusura dei lavori, sostenendo che la commissione avesse discusso e ritenuto prevalente il profilo di Riva, per poi lasciare a lui la redazione formale del giudizio». In tema di riconoscimento delle attenuanti generiche Galli era «certamente meritevole» per la «sua vita dedicata alla cura e alla ricerca», ma «proprio la sua fama, il forte ascendente culturale, l'indubbia, spiccata personalità sono stati il mezzo attraverso il quale egli ha \"approfittato\" dei colleghi commissari per gestire uti dominus - e unico dominus - la vicenda concorsuale in discussione»."
        },
        {
            "Title": "Huawei lancia HarmonyOS, il suo sistema operativo indipendente",
            "Source": "La Stampa",
            "Date": "2024-10-15",
            "Link": "https://www.lastampa.it/economia/2024/10/14/news/huawei_sistema_operativo_harmony_os-14715748/",
            "Content": "(reuters) Abbonati per leggere anche"
        },
        {
            "Title": "Giornata mondiale della vista: l’importanza della prevenzione e le prospettive dei nuovi farmaci",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/labrevolution/2024/10/10/news/giornata_mondiale_vista_prevenzione_retinopatie-423546620/",
            "Content": "Prevedere per meglio vedere. Questo uno dei messaggi fondamentali che clinici, esperti e società scientifiche di tutto il mondo ribadiscono con forza oggi, in occasione della Giornata mondiale della vista: la conoscenza dei fattori di rischio e la prevenzione sono e resteranno i baluardi fondamentali per ridurre al minimo i rischi legati alle malattie dell’occhio. Cominciando da quelle più diffuse, le patologie a carico della retina, il sottile strato di tessuto situato nella parte posteriore dell’occhio che contribuisce alla trasmissione di informazioni al cervello, permettendo di fatto la visione: queste malattie sono tra le cause principali di perdita e compromissione della vista in tutto il mondo e, in una certa misura, possono essere prevenute, conoscendo per l’appunto i fattori di rischio, adeguando il proprio stile di vita, sottoponendosi regolarmente a visite oculistiche e, se necessario, ai trattamenti adeguati. E, proprio per quanto riguarda i trattamenti, la Giornata mondiale è anche l’occasione per ricordare i recenti progressi della comunità scientifica, che sta mettendo a punto farmaci sempre più evoluti ed efficaci, migliorando le prospettive terapeutiche dei pazienti. Malattie della retina, i farmaci che possono allungare l’intervallo tra le iniezioni di Elisa Manacorda 23 Settembre 2024 Maculopatie, disturbi in aumento Le malattie della retina, e in particolare le maculopatie – ossia i disturbi che colpiscono la macula, una piccola regione scura posta nel mezzo della retina, altamente sensibile agli stimoli luminosi e quindi fondamentale per la visione a colori e ad alta risoluzione – sono estremamente diffuse e in aumento. Le principali sono la degenerazione maculare legata all’età (Amd) e l’edema maculare diabetico (Dme), che colpiscono principalmente le persone con più 50 anni e la cui incidenza è in aumento a causa dell’invecchiamento della popolazione. Uno dei sottotipi dell’Amd, la cosiddetta Amd neovascolare o umida (l’altro è l’Amd secca), colpisce circa 20 milioni di persone in tutto il mondo ed è la causa principale della perdita della vista tra gli ultrasessantenni; il Dme – che è una conseguenza del diabete, come suggerisce il nome – interessa quasi 30 milioni di persone e, se non trattata, porta alla cecità: anche in questo caso l’incidenza è in crescita perché i casi di diabete aumentano ogni anno. Tra le malattie della retina è da menzionare anche, ultima ma non meno importante, l’occlusione venosa retinica (Rvo), che colpisce 28 milioni di adulti in tutto il mondo e può comportare la perdita improvvisa e indolore della vista a carico dell’occhio colpito. Maculopatie, torna la campagna \"Il tuo punto di vista conta\" di Dario Rubino 27 Maggio 2024 I sintomi e i fattori di rischio Sia l’Amd che il Dme sono caratterizzati, come sintomo principale, dalla comparsa di un’area sfocata al centro del campo visivo. Sfortunatamente, i sintomi dell’Amd, specie nella versione “secca”, si possono presentare con molto ritardo, quando ormai la malattia è allo stadio avanzato. Oltre all’area sfocata al centro del campo visivo (che tende ad allargarsi con il progresso della malattia), gli altri sintomi associati all’Amd sono la visione di punti scuri, la distorsione delle forme e la visione di colori sbiaditi, la sensazione di abbagliamento e fastidio da luce intensa, la scomparsa delle parole durante la lettura. Il Dme, invece, è caratterizzato da visione offuscata, difficoltà a distinguere tra tonalità chiare e scure, macchie cieche. Al momento non è noto quali siano le cause di sviluppo delle maculopatie, ma, come anticipavamo, se ne conoscono i principali fattori di rischio, alcuni dei quali sono eliminabili agendo sullo stile di vita: per l’Amd abbiamo l’invecchiamento, il fumo e la familiarità, mentre per il Dme il diabete, l’ipertensione, l’obesità e l’invecchiamento. La Rvo, caratterizzata dall’occlusione di un ramo della vena centrale della retina, si presenta invece all’improvviso (generalmente in poche ore) con un marcato annebbiamento della vista e con la perdita di parte del campo visivo, ed è più frequente in pazienti over-60. Tra i fattori di rischio si annoverano l’ipertensione, il fumo, le anomalie della coagulazione e più in generale tutti i disturbi cardiocircolatori. Fai i test, salvati gli occhi di Sandro Iannaccone 11 Gennaio 2024 I trattamenti ci sono, ma... Fortunatamente a oggi esistono diverse terapie in grado di arrestare o mitigare gli effetti di queste malattie. Si tratta, in particolare, di farmaci iniettati direttamente nel bulbo oculare, che riescono in certi casi anche a ripristinare del tutto o in parte la visione perduta, grazie alla loro azione anti-VEGF, il fattore di crescita dell’endotelio vascolare, per contrastare la formazione di ulteriori vasi sanguigni nella zona trattata. Il problema di questi trattamenti è che vanno somministrati per tutta la vita e a intervalli piuttosto brevi (una volta al mese), per di più in sala operatoria o comunque in ambiente chirurgico: tutto questo rappresenta un significativo collo di bottiglia per i pazienti e un fattore che talvolta può ridurre l’aderenza terapeutica. Maculopatie, le nuove cure 'salva-retina' contro la degenerazione maculare di Valeria Pini 04 Dicembre 2023 Nuove prospettive: farmaci più dilazionati nel tempo Fortunatamente, l’armamentario terapeutico si è recentemente arricchito di un nuovo farmaco promettente, efficace e soprattutto somministrabile in modo più dilazionato nel tempo, il che potrebbe giocare un ruolo determinante nell’aumentare l’aderenza dei pazienti. Si tratta del faricimab, un anticorpo bi-specifico, ossia in grado di agire contemporaneamente su due fronti: il primo è la “classica” inibizione dei VEGF, l’altro coinvolge l’angiopoietina 2, un altro fattore coinvolto nel progresso delle malattie della retina. Al momento l’anticorpo è stato approvato in Italia per l’edema maculare diabetico e la degenerazione maculare neovascolare legata all’età e ha di recente ottenuto l’approvazione dalla Commissione Europea anche per il trattamento dell’occlusione venosa retinica. Argomenti occhi degenerazione maculare retina Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Malattie della retina, i farmaci che possono allungare l’intervallo tra le iniezioni Giornata mondiale della vista, dalla nascita alla terza età: perché la prevenzione può salvarci gli occhi Degenerazione maculare, la melatonina potrebbe prevenirla? Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Bambini con lo smartphone già in passeggino e aumentano i ritardi del linguaggio",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/12/news/bambini_smartphone_ritardi_linguaggio-423547512/",
            "Content": "VERONA – Con lo smartphone già sul passeggino. Una distrazione che aiuta i genitori se il bimbo fa un capriccio, ma che alla lunga può creare ritardi del linguaggio. A sostenerlo vari studi scientifici pubblicati dal 2020 ad oggi. Ma c'è modo di porre rimedio, come suggerisce uno studio appena presentato al 30esimo congresso nazionale della Sinpia, la Società italiana di neuropsichiatria dell'infanzia e dell'adolescenza. La ricerca, coordinata da Antonio Persico, professore ordinario di Neuropsichiatria Infantile e dell’Adolescenza all'Università di Modena e Reggio Emilia, è stata realizzata su 100 bambini fra 0 e 6 anni. Informando i genitori e fornendo loro alcune semplici strategie, si è riusciti a contenere e ridurre l'esposizione dei bambini allo smartphone, risolvendo le situazioni in cui una dipendenza da smartphone si era già strutturata nel bambino molto piccolo Smartphone e bambini, 5 consigli per un uso consapevole in vacanza di Giuseppe Lavenia 08 Agosto 2024 Lo studio \"Una esposizione giornaliera e prolungata ad apparecchiature video, come smartphone, tablet, computer e televisione, è correlata nei bambini in età prescolare con una riduzione delle capacità linguistiche espressive e di letto-scrittura, in quanto causa un ritardo nella maturazione dei circuiti neurali coinvolti nel linguaggio - sottolinea Persico – . Inoltre, riduce la flessibilità cognitiva e influisce negativamente sulla creatività. Risulta particolarmente dannosa l'esposizione allo smartphone, sia per la sua ampia diffusione, sia perché lo smartphone attiva più di altre apparecchiature i circuiti neurali 'del piacere', producendo attaccamento compulsivo da parte del bambino, aumentando l'impulsività e generando reazioni di rabbia anche intensa quando il genitore cerca di porre termine all'uso dello smartphone da parte del bambino”. Ed è proprio l’attivazione dei circuiti neurali ‘del piacere’ che nel tempo provoca una dipendenza da smartphone o da videogiochi. A preoccupare è l’impatto sulle capacità intellettive dei bambini e dei ragazzi. “Molti esperti ritengono che la flessione del quoziente intellettivo e delle capacità linguistiche registrata per la prima volta dal dopoguerra in quest'ultima generazione possa almeno in parte essere ascritta a questo meccanismo\", spiega Persic I segnali a cui prestare attenzione Irritabilità o malessere del bambino nel momento in cui viene interrotto l’uso del tablet o dello smartphone sono molto diffusi fra i piccoli. Spesso perdono il controllo sull’uso del device e rimangono \"attaccati\" anche per ore; inoltre lo cercano in modo compulsivo preferendolo a qualsiasi altro gioco. E sono proprio questi i segnali ai quali i genitori devono prestare attenzione. Il primo, se ancora solo, indica una dipendenza emergente nel bambino, mentre se si osservano anche gli altri due la dipendenza è piena. Un problema che è emerso anche negli incontri del progetto “Smartkids”, una collaborazione tra Università di Modena e Reggio Emilia, Comune di Modena e Fondazione Cresci@mo, da cui è nato lo studio riportato da Persico. Il progetto L’introduzione di alcuni correttivi è fondamentale per invertire la rotta: innanzitutto, riducendo i tempi di esposizione e fornendo utili consigli ai genitori per la gestione della tecnologia. “Nell’ambito del progetto “SmartKids” – racconta Persico – abbiamo organizzato una serie di incontri con le famiglie per aiutarle a verificare se nel loro bambino si era già stabilita una dipendenza ed eventualmente applicare strategie in grado di contrastarla. Gli appuntamenti sono distanziati in modo da capire se i nostri consigli hanno dato buoni risultati”. Iperconnessione, come capire se abbiamo una dipendenza Cosa possono fare i genitori se un bambino molto piccolo diventa dipendente da cellulare o tablet? “Consiglio ai genitori di intervenire subito, per evitare che la situazione peggiori. Sono necessari circa 7-10 giorni per superare l’ \"astinenza\" da smartphone, due settimane se il bimbo ha una disabilità. Va nascosto il cellulare, in modo che la sua visione non attivi reazioni di richiesta molto pressanti, inserendo attività che i genitori sanno essere estremamente divertenti per il bambino e quindi distrarre il piccolo. Fra le tante cose che si possono fare, c’è quella di sostituire al ristorante il cellulare con un disegno da colorare. A casa si potrà coinvolgere il bimbo in una lotta sul lettone con il papà, giocare nella piscinetta in giardino, ecc”, spiega l’esperto. Consigli per contrastare la dipendenza La dipendenza da cellulare aumenta in genere tra i 7 e gli 11 anni, e soprattutto in adolescenza. Per questo è bene che anche gli adulti diano il buon esempio ai loro figli, controllando maggiormente il continuo ricorso che tutti facciamo allo smartphone in tutti i contesti. È giusto vietare lo smartphone ai bambini per legge? Per contrastare il problema, si è parlato anche di regole più severe.Recentemente la richiesta al governo di vietare ai minori di 14 anni di avere un cellulare e agli under16 di aprire un profilo sui social media è stata firmata anche da attori e personaggi della cultura tra cui Paola Cortellesi e Pierfrancesco Favino. “I divieti servono ma vanno gestiti in modo intelligente. I bambini più piccoli – conclude Persico – dovrebbero avere cellulari senza internet, per evitare dipendenza da smartphone, chat con contenuti porno o altre insidie della rete. E lo smartphone potrebbe essere dato solo dopo i 14 anni, quando il cervello è almeno in parte formato. Inoltre alcuni limiti di tempo dovrebbero comunque essere posti fino alla maggiore età, per evitare dipendenza nell'adolescente. E’ importante uscire dalla piazza virtuale che toglie il piacere della socializzazione, uno degli elementi fondamentali dell’homo sapiens”. Argomenti bambini cervello dipendenze adolescenti Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Bambini e ragazzi insonni e iperstimolati, l’emergenza dei problemi di attenzione in età scolare Disturbi neuropsichici dell’infanzia, mancano 300 posti letto per curare i giovanissimi Disturbi del neurosviluppo, c’è un decalogo per aiutare a crescere il bambino Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Chi è Paolino Iorio, il manager arrestato nell’inchiesta Sogei",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/15/news/paolino_iorio_sogei-14718889/",
            "Content": "(ansa) Il direttore generale della Sogei, Paolino Iorio, è il dirigente pubblico finito agli arresti domiciliari nell'ambito dell'inchiesta sull'aggiudicazione delle gare d'appalto informatiche che venivano assegnate a due società i cui manager, pagavano presunte tangenti a Iorio, accusato di corruzione e turbativa d'asta. Laureato in Ingegneria ET - indirizzo Elettronico presso l'Università degli studi di Roma \"La Sapienza\", è in Sogei dal 1987. Nel suo curriculum, pubblicato sul sito, ricostruisce la sua «esperienza professionale» fatta di «incarichi di responsabilità nell'ambito della gestione e sviluppo delle soluzioni infrastrutturali inerenti ai sistemi e alle reti». Nel 2011 è diventato Cto dell'Azienda e ha assunto l'incarico di Responsabile della Direzione Infrastrutture, Impianti e Innovazione, definendo la «strategia aziendale per l'innovazione, l'evoluzione e la valorizzazione degli asset tecnologici». Tra i suoi compiti quello di «valutare» e «implementare nuovi servizi, sistemi e infrastrutture tecnologiche e governa lo sviluppo tecnico e metodologico delle infrastrutture tecnologiche, hardware e software del Sistema Informativo dell'Amministrazione Finanziaria». Iorio, ricorda on line, ha gestito «le situazioni di crisi nell'erogazione dei servizi IT» fino al gennaio 2018 quando è «diventato responsabile della Direzione Service & Technology Innovation Hub per divenire dal 1 febbraio 2022 Responsabile della Divisione Infrastrutture, Ingegneria e Innovazione». Dal 1 settembre 2023 è a capo della Direzione Ingegneria, Infrastrutture e Data Center e da marzo 2024 ricopre la posizione di Direttore generale Business. Ieri l’arresto."
        },
        {
            "Title": "Resistenza agli antibiotici, che cos’è e perché è una minaccia",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/10/news/antibiotico_resistenza-423546739/",
            "Content": "Li abbiamo utilizzati male, sospendendoli ai primi miglioramenti, auto prescrivendoceli, prendendoli quando non erano necessari. E molti antibiotici non funzionano più. Si chiama antibiotico-resistenza (AMR, Antimicrobial resistance), ed è la storia di una categoria di farmaci molto potenti che però adesso non riescono a sconfiggere le infezioni più comuni. I numeri L’antibiotico-resistenza è la nuova emergenza sanitaria, e lo dimostrano i numeri: ogni anno 1,27 milioni di morti stimate attribuibili alle infezioni batteriche resistenti agli antibiotici, 7,7 milioni le morti collegate a infezioni, pari a 1 su 8 di tutti i decessi globali, rendendo le complicanze legate ai batteri tra le prime cause di morte a livello globale. E il Covid-19 ha accelerato il fenomeno dell'antibiotico-resistenza. L'uso globale di antimicrobici è aumentato del 46% negli ultimi due decenni e i Paesi ad alto reddito – tra questi anche l’Italia - che hanno un minor impatto di malattie legate a infezioni ne utilizzano invece più dei Paesi a basso reddito. Sanità in crisi, antibioticoresistenza, nuovi virus e clima: le quattro minacce alla nostra salute di Tina Simoniello 16 Aprile 2024 Prevenire Ma oltre 750.000 decessi associati alla resistenza antimicrobica potrebbero essere evitate con una maggiore prevenzione. Di recente su Lancet gli esperti riunitisi per la 77esima Assemblea Mondiale della Sanità, hanno puntato sulla prevenzione delle infezioni, per fermarle prima ancora che servano antibiotici. Come? Con l'igiene delle mani, la regolare pulizia e sterilizzazione delle attrezzature nelle strutture sanitarie, la disponibilità di acqua potabile, di servizi igienici efficaci e l'uso di vaccini pediatrici: queste misure potrebbero infatti prevenire ogni anno oltre 750.000 decessi associati alla resistenza antimicrobica. I microrganismi multi-resistenti possono causare malattie anche molto differenti, per sito di infezione, per severità, per incidenza, possono essere sensibili a un numero più o meno elevato di chemioterapici e possono essere contrastati con diverse tipologie di strategie di prevenzione, inclusa la vaccinazione. Antibioticoresistenza, un'accoppiata di farmaci che salva la vita di Irma D'Aria 28 Maggio 2024 Perché la resistenza? Perché siamo diventati resistenti, persino chi questi farmaci li ha utilizzati con parsimonia? I motivi sono molti: un uso maggiore del necessario e spesso non appropriato sia nella medicina umana che veterinaria, in agricoltura e zootecnia, un aumento dei ceppi resistenti dovuti a spostamenti e viaggi, la diffusione di infezioni non controllate. L’uso continuo degli antibiotici ha infatti aumentato la pressione selettiva favorendo l’emergere, la moltiplicazione e la diffusione dei ceppi resistenti. E più i patogeni diventano resistenti più si riduce la possibilità di trovare un trattamento efficace. Cosa che capita sempre più spesso in ospedale. Gonorrea, in Europa cresce resistenza ad antibiotici. L’allarme Ecdc 11 Giugno 2024 La ricerca l numero crescente di infezioni batteriche che non rispondono più agli antibiotici disponibili indica l'urgente necessità di investire e garantire l'accesso globale a nuovi antibiotici, vaccini e test diagnostici. Il modello tradizionale di sviluppo dei farmaci, legato alla probabilità di ottenere profitti elevati per motivare gli investimenti, non funziona per gli antibiotici. Per questo si punta a nuovi modelli di sviluppo degli antibiotici, finanziati con fondi pubblici e basati su partenariati pubblico-privati. Anche perché stanno cominciando a non funzionare pù neppure le ultime molecole messe a punto per contrastare i patogeni resistenti. Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Tumore della prostata: le regole per la prevenzione al maschile Adolescenti e bullismo: la tragedia di un quindicenne e un sistema che non sa fare prevenzione Il disagio nel piatto: i disturbi alimentari nei giovani Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Intesa Sanpaolo indagata sui conti spiati: clienti valutano risarcimento",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/intesa_sanpaolo_indagata_conti_spiati-14717002/",
            "Content": "Una filiale Intesa Sanpaolo Intesa Sanpaolo è formalmente indagata nell'indagine a carico di Vincenzo Coviello, l'ex dipendente che in 26 mesi ha compiuto accessi abusivi ai conti correnti e alle carte di credito di 3572 correntisti di 679 filiali. La Banca, per gli inquirenti, avrebbe violato la legge 231 del 2001 sulla responsabilità amministrativa delle persone giuridiche. Coviello, il mistero del bancario tutto casa e lavoro. “Era fuori da ogni tipo di impegno politico”. Lui: ho solo fatto il mio lavoro Irene Famà 11 Ottobre 2024 L'istituto, secondo i pm, non avrebbe tempestivamente segnalato agli inquirenti gli accessi abusivi. Dopo lo scandalo, i legali di alcuni clienti vittime di Coviello hanno chiesto informazioni alla Procura per valutare la costituzione di parte civile o cause civili ai danni della banca. Coviello è stato sottoposto a procedimento disciplinare - e poi licenziato dalla banca lo scorso 8 agosto - ben prima che partissero le indagini. L'ex bancario è indagato per accesso abusivo ai sistemi informatici e tentato procacciamento di notizie concernenti la sicurezza dello Stato. Le indagini della Procura di Bari sono iniziate dopo una denuncia presentata il 22 luglio da un correntista, al quale erano stati segnalati gli accessi anomali ai dati del suo conto corrente. Vincenzo Coviello, il bancario insospettabile che spiava 15 conti correnti al giorno: “Era solo il mio lavoro”. Si indaga sui mandanti dalla nostra inviata Irene Famà 10 Ottobre 2024 Oltre a cittadini comuni, Coviello avrebbe spiato i conti della premier Giorgia Meloni, di alcuni ministri, del presidente del Senato Ignazio La Russa e di altri personaggi del mondo della politica, dello spettacolo e dello sport. Un portavoce di Intesa Sanpaolo comunica che la banca non ha «ricevuto alcuna comunicazione dall'autorità giudiziaria e sottolinea che la banca ha potuto procedere con la notifica presso l'autorità per la privacy e la denuncia presso la Procura di Bari come parte lesa nei tempi resi possibili da un processo esteso e accurato, volto alla ricostruzione di quanto avvenuto». «Il comportamento della banca - prosegue - sarà come sempre basato sulla massima collaborazione con le autorità»."
        },
        {
            "Title": "Meloni fredda sull’embargo a Tel Aviv e prepara la missione in Libano",
            "Source": "La Stampa",
            "Date": "2024-10-15",
            "Link": "https://www.lastampa.it/politica/2024/10/15/news/meloni_fredda_sull_embargo_a_tel_aviv_il_pd_rischia_di_spaccarsi_sull_ucraina-14717600/",
            "Content": "ROMA. La condanna degli attacchi israeliani alla missione Onu, ma nessun riferimento al blocco delle armi all’esercito di Tel Aviv. Giorgia Meloni si prepara a una missione fra Giordania, Libano (a Beirut e poi forse dai nostri soldati dell’Unifil, chiedendo a Israele di garantire la massima sicurezza) e probabilmente Egitto. La premier affronta una lunga giornata parlamentare con molti fronti aperti, alla ricerca di un equilibrio difficile. Le comunicazioni alle Camere, in vista del Consiglio europeo di giovedì e venerdì, non sono un passaggio formale. Non è un caso che sia il discorso della premier, sia la risoluzione che la maggioranza depositerà stamattina sono state oggetto di lunghe e attente limature. Ogni parola conta soprattutto sul tema più delicato: il rapporto con Israele. Meloni davanti ai parlamentari è pronta spiegare i contenuti della sua telefonata di domenica scorsa con il premier dello Stato ebraico, Benjamin Netanyahu, con l’accento posto sulla condanna dell’attacco dell’esercito israeliano alle basi Onu nel Sud del Libano. Secondo la presidente del Consiglio, che nei prossimi giorni potrebbe visitare alcune capitali mediorientali (Amman è in programma) quell’aggressione non è rivolta solo all’Italia, ma alla comunità internazionale. Quello che, a meno di sorprese, non troverà spazio nel discorso di oggi è l’adesione alla proposta di Francia e Spagna di embargo delle vendite di armi a Israele. L’opposizione su questo è compatta e oggi ne chiederà conto in Aula. In sede di replica, Meloni ribadirà la linea: l’Italia dopo il 7 ottobre 2023 non ha più sottoscritto nuovi contratti di fornitura di (alcuni) armamenti a Tel Aviv. Quindi, in sostanza la risposta sarà: «Questo appello non ci riguarda». Un modo di sfuggire alla questione di fondo posta da Emmanuel Macron e Pedro Sánchez: creare un blocco di Paesi che spingano per una posizione comune nell’Ue. Di questo tema non si parla nemmeno nella risoluzione che gli esponenti della maggioranza, ovviamente seguiti passo passo da Palazzo Chigi, presenteranno. Nelle molte bozze girate ieri (se ne contano almeno quattro) si chiede il cessate il fuoco lungo la “Linea Blu” libanese, la fascia che va dal confine con Israele e il fiume Litani, dove sono presenti i soldati delle Nazioni Unite. Nel documento si critica «la palese violazione della risoluzione 1701 con i recenti attacchi ad Unifil da parte dell’esercito israeliano». Grande prudenza anche nell’auspicio della soluzione basata sul principio dei «due Stati sovrani e democratici». Nessuna concessione all’opposizione che chiede il riconoscimento dello Stato palestinese e nessun riferimento alla proposta, portata dalla Spagna a Bruxelles, di sospendere l’accordo di associazione tra l’Ue e Israele. I partiti di opposizione, del resto, al solito si presenteranno in Aula in ordine sparso, ciascuno con la propria risoluzione. Impossibile farne una comune, viste le diverse posizioni su alcuni temi e le volute sfumature su altri. Il passaggio sul sostegno all’Ucraina divide sempre il Pd da M5s e Avs. I dem nel loro testo ribadiscono il sostegno a Kiev «con tutti i mezzi necessari», finanziari e militari, ma glissano sulla questione dell’utilizzo delle armi per colpire obiettivi in territorio russo. Un punto su cui si sono già divisi nella votazione al Parlamento europeo, lo scorso 19 settembre, con metà delegazione che non ha seguito la linea del Nazareno e non si è espressa contro. Il rischio è che qualcosa del genere possa avvenire anche oggi, quando si tratterà di votare le risoluzioni dei 5 stelle e dei Verdi-Sinistra, che invece prevedono passaggi specifici sul no al lancio da parte degli ucraini di missili europei verso la Russia. O quella di Azione, che spingerà invece nella direzione opposta, cioè per allinearsi a quanto stabilito dalla maggioranza del Parlamento di Strasburgo. Il Movimento vorrebbe impegnare il governo a «farsi promotore di azioni di moral suasion nei confronti degli altri Stati membri dell’Unione affinché non raccolgano l’invito di cui al paragrafo 8 della risoluzione del Parlamento europeo circa l’uso da parte dell’Ucraina delle armi fornite dai Paesi occidentali in territorio russo». Mentre il partito di Carlo Calenda chiede l’opposto, cioè di «revocare le restrizioni all’uso delle armi fornite all’Ucraina contro legittimi obiettivi militari sul territorio russo, nell’esercizio di un diritto all’autodifesa riconosciuto dal diritto internazionale». Nel primo caso il Pd potrebbe trovare un equilibrio scegliendo l’astensione, con qualche possibile voto contrario da parte degli stessi parlamentari che potrebbero, invece, votare a favore di quel paragrafo della risoluzione di Azione. Sarà la solita giostra di votazioni per parti separate, con la reciproca disponibilità a convergere sui punti condivisi. Più facile trovarne sul fronte del Medio Oriente, dove c’è assoluta compattezza nel condannare gli attacchi dell’esercito israeliano contro le basi Onu in Libano. Pd, M5s e Avs sono compatte nella richiesta del «riconoscimento dello Stato di Palestina» e sulla necessità di battersi a livello europeo per ottenere un embargo alle forniture di armi a Tel Aviv. «Aiutiamo la popolazione e fermiamo l’export di armi verso Israele», scrive Giuseppe Conte sui social. I 5 Stelle chiederanno anche di portare a Bruxelles l’ipotesi di sanzioni a Israele, oltre all’idea di istituire una commissione per accertare eventuali violazioni del diritto internazionale e umano. Questo è un articolo a pagamento, ma oggi te lo regaliamo."
        },
        {
            "Title": "Manovra 2025 oggi in Cdm, Meloni e Giorgetti accelerano: ultime news",
            "Source": "La Stampa",
            "Date": "2024-10-15",
            "Link": "https://www.lastampa.it/economia/2024/10/15/news/manovra_oggi_cdm-14717619/",
            "Content": "(ansa) ROMA. Con un colpo di teatro la premier Giorgia Meloni e il ministro dell’Economia Giancarlo Giorgetti accelerano sulla manovra. Stasera in Consiglio dei ministri non ci sarà solo il Documento programmatico di bilancio – la bozza della finanziaria da spedire all’Ue – e il decreto Anticipi come preannunciato, ma anche la finanziaria. Una sorpresa che ha spiazzato i ministri e la maggioranza, visto che la scadenza per la legge di bilancio era stata ribadita il 20 ottobre dal responsabile del Tesoro qualche giorno fa. Ma non ha stupito i vicepremier Antonio Tajani e Matteo Salvini, perché la decisione è stata presa di comune accordo con Meloni e Giorgetti nel corso di una cena domenica sera. L’accelerazione serve a interrompere le polemiche e lo stillicidio quotidiano di indiscrezioni. C’è chi sostiene che stasera si procederà solo con un esame preliminare della manovra perché non è ancora circolato alcun testo, tuttavia la storia insegna che quando tutto il pacchetto finisce sul tavolo di Palazzo Chigi poi viene approvato, com’è successo l’anno scorso. Stessa dinamica: Dpb e manovra in Cdm insieme il 16 ottobre e poi il testo della finanziaria approdò in Parlamento due settimane dopo. Si profila uno schema simile con il testo della manovra disponibile solo a novembre. il retroscena L’avviso delle banche ai leghisti: “Adesso basta attacchi” Giuseppe Bottero, gianluca paolucci 14 Ottobre 2024 Non sarà un aumento dell’Ires sulle banche a garantire un gettito maggiore, l’intervento allo studio dovrebbe limitarsi a un rinvio dei crediti di imposta sulle Dta, assicurando più liquidità alle casse dello Stato. Probabile un intervento sulle stock option, con l’inasprimento della tassazione sui bonus dei manager. Per quanto la manovra sia chiusa perché c’è l’accordo politico, sulle banche Giorgetti ha trattato tutta la notte per ottenere una sorta di una tantum sia dagli istituti di credito sia dalle assicurazioni. «Il confronto con le banche è in corso e andrà avanti a oltranza. Si confermano gli interventi in favore dei redditi medio bassi e delle famiglie con figli. Le entrate arriveranno soprattutto da tagli e razionalizzazione delle spese e non ci sarà aumento di tasse per le persone e le aziende», spiegano dal Tesoro. manovra Cottarelli: “Giorgetti farà tagli lineari, nessuno vuole la spending review” Francesca Schianchi 13 Ottobre 2024 Sulla spending review più fonti confermano i tagli lineari ai ministeri, che saranno il piatto forte della legge di bilancio. Ma saranno «flessibili», nel senso che il Mef tirerà una linea e poi i singoli dicasteri gestiranno i risparmi per raggiungere l’obiettivo che complessivamente si dovrebbe attestare sui tre miliardi. Capitolo sanità. Orazio Schillaci porta a casa 3,2 miliardi di euro in più per il fondo nazionale. Un’altra misura nel menu della manovra riguarda le accise sui carburanti: verrà alzato di un centesimo in più all’anno per cinque anni l’imposta sul gasolio e probabilmente uno in meno sull’accisa della benzina così da arrivare a un allineamento nel 2030. Sanità, ci sono 3,2 miliardi: via alle assunzioni di 30 mila medici e infermieri paolo russo 14 Ottobre 2024 Il Consiglio dei ministri esaminerà anche un decreto Anticipi, un provvedimento che anticiperà alcune spese così da avere qualche soldo in più in cassa per il 2025. Nel Documento programmatico di bilancio, che l’esecutivo dovrebbe inviare entro la mezzanotte a Bruxelles, verrà indicato che gran parte delle risorse stanziate nella legge di bilancio per il 2025 saranno utilizzate per il taglio del cuneo fiscale, per supportare le famiglie numerose e rafforzare il sistema sanitario. Su una manovra da 24 miliardi, le risorse sicure riguardano 9 miliardi da poter spendere in deficit, 2,2 miliardi di maggior gettito strutturale dalla lotta all’evasione e circa 4 miliardi di euro che giacciono sul fondo della delega fiscale. Va all’attacco il Pd. La segretaria Elly Schlein critica le misure sul fisco, «governo amicone solo di quelli che stanno meglio», e rilancia sulla sanità: «Chiediamo 4 miliardi in più per le famiglie». Argomenti manovra Questo è un articolo a pagamento, ma oggi te lo regaliamo."
        },
        {
            "Title": "Condannato a quattro anni il camionista che uccise l'ex campione di ciclismo Davide Rebellin",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/davide_rebellin_condanna_rieke-14716064/",
            "Content": "Davide Rebellin VICENZA. E' stato condannato a quattro anni di reclusione il camionista tedesco Wolfgang Rieke, accusato di aver travolto e ucciso l'ex campione di ciclismo Davide Rebellin nel novembre 2022 a Montebello Vicentino. L'uomo era fuggito dal luogo dell'incidente con il suo camion fino in Germania, e poi era stato individuato e arrestato dai carabinieri di Vicenza. Il patteggiamento a tre anni e 11 mesi era stato respinto per due volte prima della sentenza di primo grado di oggi, pronunciata a Vicenza. Il pm aveva chiesto una condanna a 5 anni."
        },
        {
            "Title": "Tensione tra le due Coree, Kim Jong convoca vertice sulla sicurezza",
            "Source": "La Stampa",
            "Date": "2024-10-15",
            "Link": "https://www.lastampa.it/esteri/2024/10/15/news/tensione_tra_le_due_coree_kim_jong_convoca_vertice_sulla_sicurezza_nazionale-14717907/",
            "Content": "Ennesima impennata della tensione tra le due Coree. La Corea del Nord ha distrutto alcune parti settentrionali delle strade che la collegano al Sud, aumentando le tensioni bilaterali: dei tracciati lungo le linee Gyeongui e Donghae intorno a mezzogiorno locale (le 5 in Italia), secondo i militari di Seul, a ridosso della Linea militare di demarcazione. Di riflesso, le forze armate del Sud hanno riferito che erano impegnate “rafforzare la prontezza” di risposta agli scenari più diversi, aumentando la sorveglianza sulle attività militari al di sopra del 38esimo parallelo. Kim convoca un vertice sulla sicurezza per i droni di Seul Il leader nordcoreano Kim Jong-un ha convocato un vertice di alto livello sulla sicurezza nazionale per esaminare e dirigere un piano di \"azione militare immediata\" nella disputa con Seul sul volo di droni accusati di aver raggiunto Pyongyang per tre volte a ottobre, allo scopo di lanciare volantini di propaganda anti-regime. All'incontro, tenuto lunedì, hanno partecipato i massimi funzionari del Paese, tra cui il capo dell'esercito e altri responsabili militari, nonché i ministri della Sicurezza dello Stato e della Difesa. Kim, nel resoconto dell'agenzia ufficiale Kcna, «ha esposto la direzione dell'azione militare immediata e ha indicato importanti compiti da assolvere nell'operazione di deterrenza bellica e nell'esercizio del diritto all'autodifesa». Accerchiata Taiwan, l’escalation della Cina Nathalie Tocci 14 Ottobre 2024 Leader nordcoreano: “Dura posizione politica e militare” I funzionari presenti all'incontro di Pyongyang hanno ascoltato una relazione sulla «seria provocazione del nemico», ha aggiunto la Kcna, in un riferimento al voli dei droni. Kim, sul punto, «ha espresso una dura posizione politica e militare». La vicenda dei droni ha spinto Pyongyang a ordinare domenica alle truppe al confine di sparare all'avvistamento di nuovi velivoli teleguidati e la Corea del Sud a replicare lunedì di essere «pienamente pronta» a rispondere. L'esercito di Seul ha inizialmente negato gli addebiti della Corea del Nord, ma in seguito ha rifiutato di confermare se avesse inviato dei droni oltre il confine. Lo scorso fine settimana il Nord ha affermato che Seul avrebbe dovuto affrontare un \"terribile disastro\" se i droni del Sud avessero raggiunto di nuovo Pyongyang. Le voci circolate a Seul, quanto ai droni, si sono concentrate sui gruppi di attivisti nel Paese che da tempo inviano propaganda anti-Kim verso nord, in genere tramite palloni aerostatici. I media locali, infatti, hanno riferito che azioni simili di contro-propaganda sono state fatte in passato, con Pyongyang nel raggio d'azione dei velivoli con grandi batterie. A differenza dei droni di tipo convenzionale realizzati in metallo, i dispositivi che utilizzati erano costruiti in polipropilene espanso, simile al polistirolo, il che consentiva di sfuggire ai controlli delle autorità di Nord e Sud."
        },
        {
            "Title": "Tumore alla prostata metastatico: come rendere più mirata la radioterapia",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/ospedali-di-eccellenza/2024/10/14/news/tumore-prostata-radioterapia-guidata-biologia-423553835/",
            "Content": "Il tumore della prostata metastatico oggi può essere trattato con diverse terapie, e uno dei filoni di ricerca riguarda la radioterapia stereotassica, che consiste nel somministrare alte dosi di radiazioni con estrema precisione. L’obiettivo è renderla ancora più mirata sfruttando le caratteristiche biologiche del tumore stesso, “fotografate” grazie all’utilizzo di tecniche di imaging, come Pet e Tc. I primi dati raccolti sono incoraggianti, racconta un gruppo dell’Irccs Policlinico San Matteo (centro di eccellenza per l’Urologia) dalle pagine della rivista Frontiers in Oncology, dove pubblica un’analisi degli studi sulle potenzialità della “radioterapia guidata dalla biologia” per il trattamento dei tumori avanzati. Consulta il database degli ospedali di eccellenza Prostata, rene, vescica, testicolo: il team multidisciplinare fa la differenza per 1 tumore su 3 di Tiziana Moriconi 03 Ottobre 2024 Una terapia sempre più mirata per ridurre gli effetti avversi La “radioterapia guidata dalla biologia” (BgRT, da Biology-guided radiotherapy) utilizza le informazioni biologiche del tumore - come attività metabolica e livelli di ossigeno, ottenuti grazie all’utilizzo di Pet e specifici radiotraccianti - per mettere a punto degli schemi di trattamento estremamente personalizzati. “Questa metodologia ha il potenziale di semplificare il processo di somministrazione della radioterapia a più siti di malattia in tutto il corpo nella stessa sessione di trattamento e di monitorare i tumori in tempo reale - scrivono gli esperti nello studio - Questo approccio offre diversi potenziali benefici. Principalmente, potrebbe consentire una mira più accurata per ridurre al minimo gli effetti collaterali dovuti all'esposizione alle radiazioni dei tessuti sani circostanti. Questo può portare a un miglioramento tangibile della qualità della vita dei pazienti durante e dopo il trattamento”. Prostata, l'algoritmo semplifica la diagnosi di Dario Rubino 10 Maggio 2024 La radiologia guidata dalla biologia per il tumore alla prostata Dopo l’impiego di questo approccio nel trattamento dei tumori al polmone e alle ossa, per i ricercatori i tempi sono maturi per valutare la sua estensione anche al tumore alla prostata metastatico, considerando che i primi dati ne indicano la fattibilità. Parimenti sono diversi gli studi clinici che, non solo nel caso del tumore alla prostata, hanno dimostrato i benefici della radioterapia stereotassica sulle metastasi. Utilizzare l’approccio della radioterapia guidata dalla biologia potrebbe quindi aumentare l’utilizzo della radioterapia stereotassica nella gestione dei pazienti con tumore avanzato, concludono gli esperti. Argomenti prostata tumori Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Tumore della prostata: le regole per la prevenzione al maschile Tumore prostata, lo studio: in Europa troppe diagnosi e trattamenti non necessari Tumore della prostata avanzato, una nuova possibilità senza chemioterapia Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "In Italia 180 strutture dedicate a disturbi alimentari. La mappa aggiornata dei centri",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/14/news/in_italia_180_strutture_disturbi_alimentari-423554425/",
            "Content": "Secondo la mappatura aggiornata dell'Istituto superiore di sanità (Iss) sono 180 le strutture sul territorio nazionale che si occupano di disturbi della nutrizione (Dna): 132 centri di cura e 48 associazioni, \"censite\" per la prima volta. LA MAPPA DEI CENTRI I dati aggiornati I dati sono stati presentati al convegno \"La mappatura territoriale dei centri dedicati ai disturbi della nutrizione e dell'alimentazione: le associazioni e i servizi di cura\" tenutosi all'Istituto, organizzato dal Centro nazionale dipendenze e doping (Cndd) che ha realizzato il lavoro con il supporto del ministero della Salute-Ccm. Sono 105 i centri di cura appartenenti al Ssn e 27 al sistema del privato accreditato, e sono 63 al nord, 45 al sud e isole e 24 al centro Italia. Le associazioni sono 30 al nord, 10 al centro e 8 al sud. Anoressia, Recalcati: \"Siamo di fronte a un'epidemia che nasce dalla 'religione del corpo perfetto'\" In testa Emilia Romagna In testa per numero di servizi l'Emilia Romagna (23, di cui 10 centri Ssn, 4 afferenti al privato accreditato, 9 associazioni), seguita dal Piemonte (20, di cui 12 centri Ssn, 4 del privato accreditato e 4 associazioni). Utenti dai 13 ai 45 anni Generalmente le strutture prendono in carico utenti dai 13 ai 45 anni, ma il 18% afferma di poter prendere in carico bambini under 6 e il 51% tra 7 e 12 anni. Il 78% anche persone over 45. Tra gli specialisti ci sono prevalentemente psicologi, medici specialisti in psichiatria o neuropsichiatria infantile, dietisti e infermieri. Le associazioni sono composte da familiari di persone con Dna per il 92%, da cittadini volontari per il 71% e da volontari professionisti per il 56%. Alle attività partecipano, nel 31% dei casi, anche persone con Dna. Il cane fa \"innamorare\" e consola il gatto triste per la morte di un altro quattrozampe \"I disturbi della nutrizione e dell'alimentazione sono caratterizzati da un alto tasso di cronicità, mortalità e recidiva\", evidenzia il presidente dell'Iss, Rocco Bellantone. Cruciale \"un intervento integrato e precoce, per evitare che il disturbo diventi cronico con il rischio di danni permanenti che, nei casi più gravi, possono portare alla morte\". La collaborazione fra strutture \"offre uno strumento pratico per orientarsi sul territorio e utile a favorire l'incontro tra la domanda dei cittadini e l'offerta territoriale\". Anoressia, storia della cantautrice Federica G. e di come è uscita dalle sue ‘sbarre’ interiori di Irma D'Aria 02 Giugno 2024 \"Il censimento delle associazioni che si occupano di Dna, realizzato per la prima volta in questa mappatura, offre ai cittadini un ulteriore tassello di conoscenza che può risultare fondamentale per una presa in carico tempestiva\", rileva Luisa Mastrobattista, primo ricercatore del Cndd. Tre milioni di pazienti In tutto nel nostro paese ci sono più di 3 milioni e mezzo di persone che convivono con un disturbo della nutrizione e dell'alimentazione (DNA), come anoressia, bulimia e disturbo di alimentazione incontrollata. L’organizzazione dei servizi che si occupano di questi pazienti sta crescendo, ma i centri sono comunque ancora pochi e mal distribuiti. Il tema sarà affrontato al congresso nazionale della Società Italiana di Psicopatologia dell'Alimentazione (Sipa), sezione speciale della Società Italiana di Psichiatria (Sip), che si terrà a Udine il 17 e il 18 ottobre. Gli esperti che prenderanno parte al congresso Sipa testimonieranno l’importanza di un approccio multidisciplinare. “Sono diversi i contributi necessari per intervenire in modo efficace sui disturbi della nutrizione e dell’alimentazione, che coinvolgono diverse professionalità: psichiatri, psicologi, educatori professionali, internisti, nutrizionisti e dietisti – spiega Matteo Balestrieri, presidente del congresso Sipa, co-presidente della Società Italiana di Neuro Psico Farmacologia oltre che professore di Psichiatria all’Università di Udine –. I Dna sono disturbi che presentano caratteristiche legate certamente alla sfera psicologica-psichiatrica, ma hanno anche un’importante componente fisica e nutrizionale che deve esser monitorata. I livelli di intervento sono quindi diversi: si va da quello ambulatoriale a semiresidenziale e diurno, con la possibilità brevi soggiorni in day hospital per il monitoraggio dello stato fisico e fino anche ai ricoveri. Va ricordato anche il ruolo delle strutture residenziali che permettono un accoglimento più lungo e che sono distribuiti in maniera molto disomogenea sul territorio nazionale”. Inoltre, durante il congresso Sipa verrà dedicata particolare attenzione alla prevenzione, alla diagnosi precoce e all’importanza di intervenire tempestivamente. “Nel campo dei Dna, così come del resto in molti altri campi della psichiatria e non solo, intervenire precocemente significa abbreviare la durata della malattia e ridurre il rischio che si aggravi - conclude Balestrieri -. Lasciare passare tempo significa invece peggiorare la prognosi e rendere difficili gli interventi successivi”. Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Tumore della prostata: le regole per la prevenzione al maschile Adolescenti e bullismo: la tragedia di un quindicenne e un sistema che non sa fare prevenzione Il disagio nel piatto: i disturbi alimentari nei giovani Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Meloni: “La sicurezza sul lavoro è una priorità del governo, servono più controlli e pene severe”",
            "Source": "La Stampa",
            "Date": "2024-10-15",
            "Link": "https://www.lastampa.it/politica/2024/10/14/news/meloni_lavoro_controlli-14715439/",
            "Content": "La premier Giorgia Meloni è intervenuta sul tema della sicurezza sul lavoro, sottolinando la necessità di più controlli e di sanzioni più severe. «La sicurezza sul lavoro è una priorità che questo governo ha posto al centro della sua azione, a partire dal confronto con le organizzazioni datoriali e sindacali. Perché la sinergia tra istituzioni, parti sociali, lavoratori e imprese è la chiave di volta per diffondere la cultura della prevenzione e ridurre così gli incidenti sul lavoro e le malattie professionali», ha spiegato. Abbiamo disposto l'assunzione di 1.600 ispettori del lavoro in più, con l'obiettivo di incrementare sensibilmente il numero delle ispezioni. Dal primo ottobre è operativa la patente a crediti per il settore dell'edilizia, una novità importante che non solo monitora ma anche incentiva il miglioramento delle condizioni di sicurezza nei cantieri, premiando le imprese virtuose e sanzionando quelle che non lo sono. Abbiamo incoraggiato le imprese a migliorare le condizioni di salute e sicurezza dei lavoratori, anche attraverso le maggiori risorse stanziate per i bandi ISI, passate dai 333 milioni di euro del 2022 ai 500 milioni per il 2024. Siamo intervenuti anche sul piano delle sanzioni, sia amministrative che penali, reintroducendo il reato di somministrazione illecita di lavoro, fattispecie depenalizzata in passato ma risultata essere la più cresciuta nel tempo», ha aggiunto Meloni. Per la premier l'Inail può offrire un contributo «per aggiornare e rendere più efficace la normativa esistente, rendendola più aderente ai cambiamenti nel mondo del lavoro; al potenziamento della prevenzione, premiando le imprese che investono su salute e sicurezza; al miglioramento delle prestazioni socio-sanitarie; alla valorizzazione della ricerca, implementando la sinergia con network europei e internazionali; alla promozione della cultura della sicurezza, purtroppo ancora non diffusa a sufficienza». Meloni inoltre si dice «convinta che possa essere uno strumento efficace portare il tema della sicurezza sul lavoro anche nelle scuole, per formare cittadini consapevoli dei diritti, dei doveri e delle tutele dei lavoratori»."
        },
        {
            "Title": "Hpv nei maschi: “Come posso sapere se ho contratto l’infezione?”",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/vaccini/2024/10/14/news/hpv_nei_maschi_come_posso_sapere_se_ho_contratto_l_infezione-423553840/",
            "Content": "Due anni fa la mia partner ha contratto l’Hpv (ceppo 18). Come capire se l’ho contratta anche io attraverso i rapporti? In tal caso, l’infezione rimane per sempre, a prescindere dai sintomi e dalle sue manifestazioni? Quali sono gli esami che attestano la positività all’HPV e quanto è utile vaccinarsi ora? Gentile Lettore, l'infezione da HPV nel maschio, generalmente, si manifesta sotto forma di condilomi. Piccole lesioni cutanee che possono crescere nel tempo. Queste sono manifestazioni certe di un avvenuto contatto ed infezione. Nel suo caso è vero che il ceppo 18 non è un tipo di HPV che genera lesioni condilomatose, ma l'infezione da HPV generalmente è sostenuta da più ceppi diversi. Quindi, se non ha visto nessuna di queste lesioni, può essere plausibile che non abbia contratto l'infezione o che il suo sistema immunitario sia stato in grado di eliminare il virus. Infatti, nel maschio abbiamo un periodo chiamato di \"clearance\" virale in cui l'organismo riesce a eliminare questo virus. Questo tempo può variare tra 6-12 mesi. Gli italiani sanno ancora troppo poco su Hpv e tumore della cervice di Simone Valesini 08 Ottobre 2024 Per quanto riguarda gli esami da fare non ci sono indicazioni delle Società scientifiche internazionali nel maschio se non in casi specifici come pazienti selezionati seguiti in centri di PMA (procreazione medicalmente assistita). La cosa importante è ispezionare bene le zone genitali al fine di valutare la presenza di lesioni. In caso di dubbi rivolgersi sempre al Medico di Medicina Generale per una valutazione specialistica, se necessaria. Altra cosa importante da tenere in considerazione è la necessità della vaccinazione maschile. In questo caso è assolutamente indicata la vaccinazione contro HPV. Per il vaccino può recarsi dal proprio Medico di Famiglia o eseguire una visita andrologica per il dovuto counselling. Loading… *Tommaso Cai è Segretario Nazionale della Società Italiana di Andrologia (SIA) Argomenti hpv tumori vaccini vaccini - l'esperto risponde Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Gli italiani sanno ancora troppo poco su Hpv e tumore della cervice In caso di ferite, quando è necessario fare la vaccinazione antitetanica? Herpes simplex, è in arrivo un vaccino o no? Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "La debolezza dei bulli",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/la_debolezza_dei_bulli-14717402/",
            "Content": "Nel 1993 Dan Olweus professore di psicologia all’Università di Berghen in Norvegia pubblicò un libro “Il bullismo a scuola, ragazzi oppressi, ragazzi che opprimono” che fu poi tradotto in molte lingue tra cui anche l’italiano. Olweus aveva scritto quel libro dopo alcuni casi di suicidio tra ragazzi bulleggiati dai compagni. Il fatto che un fenomeno così tristemente noto da tempo ogni tanto si ripeta, ci dice come spesso non si comprendano i sentimenti dei ragazzi, in particolare il loro bisogno di sentirsi parte del gruppo dei coetanei, accettati, stimati. E’ insieme ai coetanei che un ragazzo o una ragazza costruisce la propria personalità.Se nell’infanzia le figure di riferimento sono i genitori, nell’adolescenza sono i compagni, gli amici. Ciò che gli adolescenti desiderano più ardentemente sono le ricompense sociali, specialmente il rispetto dei pari. Se questo rispetto viene meno, viene meno anche l’immagine positiva di sé, essenziale per la propria autostima. Da poco usciti dall’infanzia sono ancora incerti sul proprio valore e l’immagine che gli altri rimandano loro può essere una conferma o una disconferma. Sentirsi inferiori agli altri, essere trattati come nullità sono ferite sanguinanti. E se le offese di un singolo compagno possono essere dolorose, quelle perpetrate dal gruppo che compatto deride, insulta, perseguita, trasforma la vittima in capro espiatorio, possono diventare insopportabili. Perché proprio io? è la domanda inquietante. Cosa c’è che non va in me? In che cosa sono diverso? Che cosa mi manca? Se la risposta a questa domanda è negativa, l’esito è la depressione, il senso di impotenza, il disprezzo di se stesso.Di bullismo si parla molto, vengono fatti corsi nelle scuole ma quello che è necessario è una educazione ai sentimenti di tutti, in particolare di quei ragazzi che hanno difficoltà a immedesimarsi negli altri, a capire le conseguenze per le vittime e anche a rendersi conto che sono loro stessi, i persecutori, i veri deboli, bisognosi di sminuire gli altri per sentirsi più forti."
        },
        {
            "Title": "Malattie reumatiche, i pazienti chiedono nuova legge per migliorare l’assistenza in Italia",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/frontiere/2024/10/10/news/malattie_reumatiche_pazienti_legge-423547389/",
            "Content": "Ogni gesto quotidiano, dalla semplice apertura di una porta al tenere in braccio un bambino, può diventare una sfida insormontabile per chi soffre di malattie reumatiche. Queste patologie silenziose, spesso sottovalutate, colpiscono milioni di persone in tutto il mondo, minando la loro capacità di vivere una vita normale. Dolore cronico, infiammazioni debilitanti e limitazioni motorie sono solo alcuni degli ostacoli che i malati reumatici affrontano ogni giorno, spesso invisibili agli occhi di chi non ne è affetto. La Giornata Mondiale del Malato Reumatico ci invita a riflettere su un problema che non si vede, ma che logora chi ne soffre, ponendo al centro la necessità di maggior consapevolezza, ricerca e supporto per migliorare la qualità di vita di chi ne soffre. Proprio in occasione della Giornata mondiale, l’Anmar (Associazione Nazionale Malati Reumatici) e l’Osservatorio Capire lanciano un appello a Camera e Senato perché si acceleri l’approvazione del Ddl 946 che prevede la riorganizzazione della reumatologia. Terapie su misura e telemedicina, le richieste dei pazienti con artrite reumatoide di Elisa Manacorda 09 Ottobre 2024 Carenze strutturali e poca integrazione tra ospedale e territorio Danni i malati reumatologici segnalano la carenza di specialisti e le tante problematiche organizzative. “Il Parlamento deve accelerare sull’approvazione del Ddl 946 e quindi sulla riorganizzazione e il potenziamento della reumatologia del nostro Paese. È un atto legislativo che può dare risposte importanti alle esigenze socio-sanitarie dei pazienti italiani, in particolare agli oltre 734mila colpiti dalle forme più gravi di malattia reumatologica”, spiegano Anmar (Associazione Nazionale Malati Reumatici) e l’Osservatorio Capire nell’ambito di un convegno a Roma che vede la partecipazione di rappresentanti dei pazienti, clinici, medici di medicina generale, farmacisti e istituzioni. “La nostra Associazione ha accolto con grande entusiasmo il Disegno di Legge dello scorso marzo - afferma Silvia Tonolo, presidente Nazionale di Anmar. “Da anni denunciamo alcune carenze strutturali nell’assistenza a persone interessate da malattie serie e che non possono essere sottovalutate. Soprattutto, lamentiamo la mancata integrazione tra ospedale-territorio inerente al trattamento di patologie come artrite reumatoide, fibromialgia o il lupus sistemico. Si tratta di un problema strutturale che è emerso in tutta la sua gravità durante la pandemia ma che non è stato ancora risolto”. Liste d’attesa, le esigenze della reumatologia negli ospedali e sul territorio 01 Agosto 2024 I Tavoli di lavoro regionali Le tante criticità, presenti nei vari sistemi sanitari, dovrebbero essere affrontate attraverso i Tavoli di Lavoro Regionali ai quali devono partecipare anche i rappresentanti dei pazienti. “Erano previsti da una mozione sull’assistenza reumatologica approvata dal Parlamento nel marzo del 2022 - sottolinea l’Avvocato Patrizia Comite, responsabile legale dell’Osservatorio Capire. “Attualmente sono stati istituti solo in Umbria, Toscana e Veneto e a breve dovrebbe esserne attivato uno anche in Regione Campania. I Tavoli Regionali rappresentano il luogo ideale dove trovare delle soluzioni concrete ai problemi dei pazienti. Con il dialogo con le istituzioni locali è possibile garantire a loro tutti i diritti fondamentali. Tra questi vi è l’accesso alle terapie innovative e a tutti i farmaci inseriti nel prontuario dell’Agenzia Italiana del Farmaco”. Cos’è il mal di schiena infiammatorio e come riconoscerlo di Dario Rubino 01 Settembre 2024 Un attesa di 9 anni per la diagnosi Le malattie reumatologiche interessano in Italia oltre 5,4 milioni di uomini e donne d’ogni fascia d’età. “È un numero epidemiologico davvero rilevante”, sottolinea Gian Domenico Sebastiani, presidente della Sir-Società Italiana di Reumatologia. “Sono patologie che possiamo gestire con buoni risultati grazie ad armi terapeutiche efficaci e in grado di assicurare buone qualità di vita. Uno dei problemi che noi specialisti dobbiamo affrontare sono i forti ritardi diagnostici. A volte possono trascorrere fino a 9 anni dalla comparsa dei primi sintomi prima che la malattia sia individuata. In questi casi risulta davvero difficile assicurare ai pazienti un successo terapeutico. Più in generale vi è una tendenza a sottovalutare queste malattie mentre sarebbe opportuna una maggiore attenzione da parte sia della popolazione che del personale medico-sanitario”. Malattie reumatiche, non solo ossa e articolazioni: sotto attacco anche i polmoni Il ruolo del farmacista Il farmacista del territorio può avere un ruolo nel favorire le diagnosi precoci e invitare in cittadini a non trascurare alcuni persistenti mal di schiena. “Proprio in Veneto – spiega Claudia Pietropoli, membro del Consiglio di Presidenza di Federfarma Nazionale e presidente Federfarma Rovigo - abbiamo avviato dei progetti pilota di sensibilizzazione indirizzati all’intera popolazione e che hanno prodotto interessanti risultati”. Un altro momento in cui si potrebbe intervenire a sostegno dei pazienti reumatici è la fase della vaccinazione. “Si prospetta una stagione influenzale molto difficile”, dichiara Silvestro Scotti, segretario generale Fimmg-Federazione Italiana Medici di Medicina Generale. È indispensabile proteggere tutti i soggetti fragili tra cui vi sono le persone colpite da una patologia reumatologica. Si assiste inoltre ad un lieve aumento dei contagi da Covid-19 e quindi rinnoviamo l’invito per pazienti e caregiver a sottoporsi regolarmente all’immunizzazioni”. Percorsi diagnostici e terapeutici dedicati Tra le criticità da affrontare anche la realizzazione di percorsi diagnostici terapeutici assistenziali, cioè Pdta dedicati. “Quasi tutte le malattie reumatologiche presentano un andamento cronico e si sviluppano attraverso diversi stadi evolutivi”, aggiunge Mauro Galeazzi, Responsabile Scientifico dell’Osservatorio Capire. “Ogni singolo paziente ha perciò bisogno di una presa in carico che garantisca il più possibile la continuità di cura e un accesso costante alle prestazioni sanitarie. Per realizzare tutto questo servono dei percorsi diagnostici terapeutici assistenziali, ovvero degli strumenti organizzativi e clinici che devono essere aggiornati tenendo conto delle ultime evidenze scientifiche. Per mettere in pratica tutti i punti previsti dai percorsi sono infine necessarie le Reti Reumatologiche Regionali. Sono le strutture sanitarie che consentono l’ottimizzazione delle risorse disponibili per assicurare un’assistenza capillare sull’intero territorio nazionale”. “Anche in questo caso le Reti non sono presenti in tutta Italia e alcune sono solo state progettate e mai realmente attivate - conclude Silvia Tonolo. Anche per questo motivo chiediamo quindi la piena attuazione di tutti i punti previsti della mozione del marzo del 2022 e l’approvazione del Ddl 946”. Argomenti malattie reumatiche Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Psoriasi del cuoio capelluto: farmaco orale riduce del 90% la gravità dei sintomi G7 Salute, One Healthon: “Prendiamoci cura del pianeta per ridurre del 60% le malattie non trasmissibili” Cos’è il mal di schiena infiammatorio e come riconoscerlo Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Salman Hareb (Hezbollah): “Il Libano come Gaza, così Israele sogna il nuovo Medio Oriente”",
            "Source": "La Stampa",
            "Date": "2024-10-15",
            "Link": "https://www.lastampa.it/esteri/2024/10/14/news/hezbollah_intervista_salman_hareb_libano_israele-14715297/",
            "Content": "BEIRUT. «Non è la prima volta che Israele prende di mira i caschi blu. L’obiettivo è sostituire Unifil con una missione multinazionale più accondiscendente con in piani dello Stato ebraico». La lettura è di Salman Hareb, responsabile delle relazioni coi media di Hezbollah per il Sud del Libano, tra i pochissimi a parlare in chiaro in un momento complesso per il movimento. Il conflitto evolve di giorno in giorno, che piega prenderà?«L’escalation a cui stiamo assistendo non è iniziata il 7 ottobre 2023, ma molto prima. Risponde a un progetto degli israeliani di creare un nuovo Medio Oriente. Il primo tentativo risale al 2006 con la precedente invasione, fallita. Ora sta accadendo di nuovo. Il progetto è chiaro, creare insediamenti nel Sud del Libano, come a Gaza, e replicare il modello che da anni stanno attuando in Cisgiordania. È il nuovo ordine mediorientale voluto da Netanyahu». In cosa consiste?«Il progetto di creare una “zona sicura” e impossessarsi del territorio libanese, svuotando le città e i villaggi di confine, con il pretesto di neutralizzare Hezbollah. Progetto che si dimostra ogni giorno più difficile». Però Israele sta espandendo le sue operazioni al Sud…«Gli israeliani vanno avanti di due o trecento metri e poi ripiegano. Sino adesso non sono stati in grado di prendere possesso di significative porzioni di territorio, anzi sono maggiori le perdite subite che i guadagni messi a segno. È chiaro che l’assassinio del nostro leader Nasrallah ha rappresentato un momento triste, così come l’eliminazione di altri vertici. Questo però non compromette la determinazione e la solidità della nostra resistenza, rappresenta anzi un importante fattore motivazionale». Vuol dire che eravate preparati anche a uno scenario di questo genere?«Ci sono strategie che Hezbollah ha sviluppato nel corso degli anni. Piani tattico-strategici che avranno un’efficacia impressionante. Hezbollah ha molte carte da giocarsi ancora. La guerra sarà lunga e dolorosa per i nostri nemici». Siete pronti a un conflitto su larga scala come nel 1982?«Non si può replicare una situazione come quella del 1982, non è assolutamente pensabile un’invasione come quella, con l’arrivo degli israeliani a Beirut nel tentativo di occupare la città, interferire nella vita politica del Libano, decidere chi è il presidente e costringere il nostro Paese a firmare un trattato di pace. Le cose sono cambiate, la resistenza è forte ed efficace. È inoltre cambiata anche la dottrina di Israele che prima era volta a minimizzare le perdite di vite umane. Dopo il 7 ottobre 2023 lo Stato ebraico ha dimostrato di essere disposto a sacrificare i suoi soldati pur di raggiungere i suoi obiettivi». Cosa pensa degli attacchi condotti ai danni di Unifil, tra cui anche i militari italiani?«Episodi ostili nei confronti del contingente Onu e dei militari italiani non sono nuovi e non sono iniziati con questa guerra, Israele da tempo prende di mira i caschi blu. Nel 1996, durante il massacro di Qana, fu messo nel mirino un complesso delle Nazioni Unite, e abbiamo visto altri episodi dopo. Questa è la morale di Israele». Loro però dicono che voi usate Unifil come scudo?«Più di una volta i militari israeliani si sono nascosti dietro o nei pressi delle basi Unifil, non per questo abbiamo colpito i peacekeeper. Il loro obiettivo è liquidare la missione che trova mandato nella risoluzione 1701, approvata dal Consiglio di Sicurezza Onu in seguito alla guerra del 2006 tra Israele e Hezbollah. Al suo posto vorrebbero una forza multinazionale come quella guidata da Stati Uniti e Francia nel 1982, che risponde ai singoli governi (loro alleati) e che esercita maggiori pressioni sul Libano. E sul cui mandato gli stessi israeliani possono interferire. Noi non lo accetteremo mai». Alcuni dicono che l’Iran sta facendo un passo indietro rispetto ad Hezbollah.«Hezbollah non ha bisogno che l’Iran intervenga in questo conflitto, abbiamo capacità e strumenti tali da potere agire per conto nostro. Occorre però ricordare che tutto ciò che riguarda Hezbollah - soldi, missili, addestramento - è stato possibile grazie all’aiuto di Teheran». Crede che vi sarà una ritorsione israeliana nei confronti della Repubblica islamica?«In questa fase quello che possiamo notare è che lo Stato ebraico parla più di quanto dovrebbe, e più di quanto agisca. Semmai proveranno ad attuare ritorsioni saranno loro stessi vittime di un attacco iraniano di vasta portata». Siete pronti a ragionare su una tregua?«Hezbollah è sempre aperta a un negoziato ma a condizioni eque e giuste, come aiutare la popolazione di Gaza. La richiesta di indietreggiare decine di km rispetto al confine per permettere ai coloni di tornare nei loro villaggi è solo un pretesto, ogni giorno le loro condizioni sono sempre più invasive. Nel suo ultimo discorso prima di morire Nasrallah ha detto: “Netanyahu non è in grado di garantire il ritorno sicuro della sua gente al Nord sino a quando non sarà cessato il fuoco a Gaza e in Libano, condizioni indiscutibili. Non abbiamo fretta, siamo disposti a combattere sino alla fine, ma basta guardare cosa succede sul campo tra Hezbollah e Israele per capire, quello che conta è ciò che vedi non cosa ti dicono”». Questo è un articolo a pagamento, ma oggi te lo regaliamo."
        },
        {
            "Title": "“Unifil deve rimanere in Libano”: l’Ue avverte Israele, ma resta divisa sull’embargo alle armi",
            "Source": "La Stampa",
            "Date": "2024-10-15",
            "Link": "https://www.lastampa.it/esteri/2024/10/14/news/unifil_deve_rimanere_in_libano_ue_avverte_israele-14717322/",
            "Content": "Il ministro degli Esteri Jean-Noel Barrot Abbonati per leggere anche"
        },
        {
            "Title": "Elezioni Usa, l'immigrazione rimette in corsa Trump. Paura fra i dem",
            "Source": "La Stampa",
            "Date": "2024-10-15",
            "Link": "https://www.lastampa.it/esteri/2024/10/15/news/l_immigrazione_rimette_in_corsa_trump_paura_fra_i_dem_e_svanito_l_entusiasmo-14717705/",
            "Content": "In uno Starbucks a due passi da Capitol Hill in una Washington sonnacchiosa per il Columbus Day uno stratega democratico di lungo corso – «ho cominciato al college ai tempi di McGovern contro Nixon» – dà voce ai timori del partito: «Sono preoccupato perché la corsa di Harris si è fermata, l’entusiasmo e la ventata di ottimismo che hanno caratterizzato l’estate e portato la vicepresidente a chiudere il gap con Trump sono evaporati». Sventato terzo attentato a Trump, uomo armato arrestato al comizio in California dal nostro corrispondente Alberto Simoni 13 Ottobre 2024 La sua opinione trova conferma in un memo che il team elettorale di Trump, guidato da Tony Fabrizio, ha fatto circolare. Dice che nei sette Stati chiave tutti i guadagni ottenuti da Harris risalgono all’estate, poi navigazione da crociera. Tradotto in termini elettorali: sino al Labor Day Harris aveva 270 voti elettorali (sufficienti per vincere) contro i 262 di Trump; oggi il repubblicano ne ha 296. Sono tutte proiezioni, variabili per definizione, e le parole chiave che chiudono ogni sondaggio indipendente – di qualsiasi provenienza – sono “tight race”, corsa serrata. Trump nel frattempo ha consolidato la sua strategia elettorale: economia e immigrazione sono i tasti che sta pigiando noncurante – soprattutto sul fronte “confini aperti” – di fake news e insulti contro migranti illegali («con il gene della delinquenza») e la rivale Harris («ritardata») sciorinati ad ogni comizio. Parlare di deportazioni, di pena di morte per chi uccide un cittadino Usa, invocare – come nuovamente ha fatto nel weekend – misure contro i rivali politici, rilanciare la «simpatia per Xi Jinping» sono elementi di una strategia chiara. usa Trump promette la “più grande deportazione di massa di migranti illegali”. E invoca la pena di morte 12 Ottobre 2024 I suoi strateghi hanno capito che Donald oltre il 47-48% non può andare. È fermo in pratica su quella soglia da settimane. Ma le contee che decideranno il voto del 5 novembre sono una dozzina, forse 15 sparpagliate nei sette stati in bilico. È lì che servono i voti. Ed è inutile cercarli fra moderati e indipendenti, meglio dire alla propria base quel che vuole sentirsi dire. La mossa per vincere le elezioni è quella di portare alle urne tutti coloro che generalmente non ci vanno ma che hanno una simpatia verso le posizioni del tycoon. Trump – dicono dalla sua campagna - «si è reso conto durante i comizi che quando tocca i tasti dell’immigrazione i suoi vanno in visibilio». E allora batte sempre lì confidando che poi le sue uscite diventeranno virali a livello nazionale. Per questo, confessa una persona a lui vicina, il 27 ottobre terrà un comizio al Madison Square Garden di New York, Stato che non può conquistare ma il luogo e la portata dell’evento supereranno i confini di Manhattan. Ieri la NBC simulava infatti diversi scenari a seconda dell’affluenza che come conferma Brad Bannon, sondaggista democratico, «è la vera chiave di volta che tutto può cambiare, anche generare una vittoria a valanga di uno o l’altro candidato». Si spiegano così gli appelli a registrarsi al voto (Musk a Butler ha concentrato il suo discorso su questo aspetto) e il ricorso al voto postale, anatema per i repubblicani sino al 2020, per cui oggi invece i repubblicani sono mobilitati. usa Trump promette la “più grande deportazione di massa di migranti illegali”. E invoca la pena di morte 12 Ottobre 2024 La Cnn ha evidenziato che in Pennsylvania le registrazioni fra gli elettori repubblicani sono in netto aumento, il gap che c’era nel 2020 fra repubblicani e democratici era di otto punti a favore di questi ultimi; ora si è ridotto a 4. Trump inoltre avrebbe un vantaggio fra i maschi bianchi senza istruzione al college, ampio il vantaggio fra gli over 50, ma sensibile anche fra i più giovani. A questo, visto dalla sponda repubblicana, si aggiungono le debolezze di Harris fra alcune fasce di elettori. Fra i latinos ad esempio il suo vantaggio su Trump è di circa 8 punti; Hillary e Biden avevano un vantaggio in doppia cifra. Bannon spiega che «i latinos sono conservatori sui temi sociali, sono per i valori famigliari tradizionali e poi ora fanno parte di una working class che i democratici faticano a intercettare». La loro saldatura in Stati come la Pennsylvania – dove ieri sia Harris sia il tycoon hanno fatto campagna - è quindi un vantaggio per Donald. Verso le presidenziali Trump-Musk, primo comizio insieme sul palco del fallito attentato Alberto Simoni 04 Ottobre 2024 Harris si trova costretta a rincorrere – non tanto nei numeri – ma nell’entusiasmo. Ieri ha presentato un’agenda economica nuova a favore dei maschi afroamericani. E domani andrà nella tana del nemico per la prima intervista alla Fox News. Non era invece un nemico con intenti omicidi Vem Miller, il 49enne di Las Vegas arrestato e rilasciato a Coachella perché in possesso di armi illegali. Era stato fermato a un posto di blocco vicino al comizio di Trump. Sarebbe un esponente del movimento di estrema destra “Sovereign Citizens”, che non riconoscono le leggi dello Stato. La stessa targa del suo Suv era “produzione propria”, ha detto lo sceriffo di Riverside County Chad Bianco. Questo è un articolo a pagamento, ma oggi te lo regaliamo."
        },
        {
            "Title": "Obesità in gravidanza, un’epidemia che mette a rischio anche la salute dei bambini",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/stop-obesity/2024/10/11/news/obesita_gravidanza-423547159/",
            "Content": "C’è qualcosa che va oltre la genetica, ed è ciò che si fa tutti i giorni: come si decide di vivere, di mangiare, di muoversi. Questo è vero sempre e lo è ancora di più durante la gravidanza, quando lo stato di salute e lo stile di vita della futura mamma impattano notevolmente sul feto. Il peso è una delle variabili più rilevanti: dal 1990 al 2022 il tasso di obesità mondiale è più che raddoppiato nelle donne e quasi triplicato negli uomini; in Italia la prevalenza in entrambi i sessi è pari al 18%. I numeri provengono da uno studio pubblicato su The Lancet a febbraio 2024, ma l’Organizzazione mondiale della sanità (Oms) parla di epidemia di obesità già da qualche anno. E allora se il problema riguarda anche le donne che decidono di avere un figlio, l’attenzione - dicono gli esperti - deve essere massima perché l’eccesso di peso contribuisce all’infertilità, allo sviluppo di patologie durante i nove mesi e influisce anche sul benessere del bimbo o della bimba. Obesità, l'allarme Oms: in Europa colpite quasi due persone su tre (bambini inclusi) di Valentina Arcovio 03 Maggio 2022 Obesità e infertilità “Il tessuto adiposo crea uno stato di infiammazione tale per cui sia la quantità che la qualità degli ovociti prodotti sia più bassa del normale. Perciò le donne obese o in sovrappeso possono avere maggiori difficoltà a rimanere incinte”, spiega Francesca Parisi, ricercatrice presso il dipartimento di Scienze biomediche e cliniche dell’Università degli Studi di Milano e specialista in Ostetricia e ginecologia presso la Fondazione Irccs Cà Granda Ospedale Maggiore Policlinico. “L’indice di massa corporea prima del concepimento e l’aumento di chili nel corso della gravidanza sono anche due fattori di rischio per la salute della mamma e del feto”. Le complicanze dell’obesità in gravidanza Da indicazioni dell’Oms, se l’indice di massa corporea (si calcola dividendo il peso, in chili, per il quadrato dell’altezza, in metri) è maggiore o uguale a 25 si parla di sovrappeso; se invece è maggiore o uguale a 30 si tratta di obesità. “Quando anche solo uno dei due parametri è in eccesso e non viene gestito, possono insorgere delle complicanze. Nel breve termine disordini ipertensivi, diabete gestazionale e crescita fetale alterata; nel lungo termine problemi di salute del bambino o della bambina, tra cui il diabete, perché il tipo di dieta e la quantità di chili presi in gravidanza sono in grado di determinare delle modificazioni epigenetiche, cioè al di sopra dei geni, che risultano irreversibili”. Il rischio autismo Secondo uno studio pubblicato a luglio 2024 sulla rivista Obesity, la gestione dell’obesità materna prima della gravidanza è fondamentale anche per migliorare i risultati dello sviluppo neurologico infantile, tant’è che altre ricerche uscite quest’anno parlano di un rischio raddoppiato di autismo se le mamme hanno un peso eccessivo nel corso dei nove mesi. Che cosa mangiare e quanto peso si può prendere durante i nove mesi “In caso di sovrappeso si può aumentare di 7-12 chili lungo l’intera gravidanza, in caso di obesità, invece, non bisognerebbe prendere più di 5-9 chili” riprende l’esperta. “La dieta appropriata è caratterizzata da un ridotto apporto calorico e una precisa distribuzione di nutrienti: pesce due-massimo tre volte alla settimana, non grandi predatori come salmone, tonno o spada, ma preferibilmente azzurro (ricco di omega 3, grassi polinsaturi che nutrono la placenta e fanno bene allo sviluppo cerebrale del bimbo); carne bianca due volte a settimana; carboidrati integrali tutti i giorni; latticini sotto forma di latte e yogurt, anche quotidianamente, oppure formaggi freschi non stagionati due-tre volte a settimana; frutta secca per snack e olio d’oliva per condire; verdura e frutta tutti i giorni in cinque porzioni”. Da evitare le fonti di grassi animali come il burro, oppure quelle di grassi idrogenati come merendine, dolciumi industriali, junk food. Obesità, i giorni prima della nascita sarebbero fondamentali per prevenirla di Valentina Guglielmo 07 Novembre 2022 Gli integratori servono? Cardinale l’integrazione vitaminica. “Acido folico, che in caso di obesità viene dato in dosi più alte (invece che 400 microgrammi, 5 milligrammi al giorno); poi il ferro (30 milligrammi al giorno) il cui assorbimento tramite l’alimentazione viene ostacolato dal tessuto adiposo; e la vitamina D (600 UI in 15 microgrammi quotidiani, da aumentare fino a 2000 UI/die in caso di obesità) prodotta in minori quantità a livello renale sempre per colpa dell’adipe in eccesso”. Completa il quadro di prevenzione l’attività fisica, da svolgere almeno 30 minuti al giorno. “Noi consigliamo la camminata veloce perché è l’esercizio che viene meglio accolto da persone poco avvezze allo sport” conclude Parisi. “Tuttavia l’ideale sarebbero i corsi per gestanti oppure il nuoto, che evita il sovraccarico delle articolazioni”. Argomenti obesità gravidanza Questo è un articolo a pagamento, ma oggi te lo regaliamo.Buona lettura! LEGGI Chiudi Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Giornata mondiale trombosi, così si previene e si cura l’embolia polmonare Tirzepatide, ok dall’Aifa per il farmaco contro obesità e diabete di tipo 2 Sindrome metabolica, il digiuno intermittente può migliorare salute e controllare la glicemia Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Parte la campagna antinfluenzale, come capire se è influenza o Covid",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/15/news/campagna_antinfluenzale_influenza_covid-423554615/",
            "Content": "Guardando all’Australia, che l’ha già sperimentata come la seconda stagione più brutta degli ultimi 10 anni, soprattutto a causa della variante virale A/H3N2, quella in arrivo in Italia “sarà un’influenza pesante”. Lo annunciano gli esperti mentre la campagna antinfluenzale apre ufficialmente le porte. L’anno scorso, secondo il rapporto di sorveglianza epidemiologica RespiVirNet coordinato dall'Istituto superiore di sanità, circa 14.598.000 di italiani hanno dovuto fare i conti con sindromi simil-influenzali. \"L'influenza non è solo una malattia potenzialmente grave, visto che si conferma tra le prime 10 cause di morte in Italia, perché colpisce duramente soprattutto anziani, bambini piccoli e persone con patologie croniche, ma può anche interessare persone sane e portare a sintomi debilitanti che limitano le attività quotidiane per diversi giorni\". Lo sostiene la Società italiana di igiene, medicina preventiva e sanità pubblica (Siti), che lancia un invito a partecipare alla campagna vaccinale. Influenza, l’allarme degli esperti: “Sarà una stagione intensa” di Valentina Arcovio 02 Ottobre 2024 Perché vaccinarsi Sul perché ci si debba vaccinare in previsione dell’ondata influenzale d’autunno, la Siti è perentoria: “L'obiettivo è proteggere la popolazione riducendo rischio di malattia, ospedalizzazioni e decessi legati all'influenza, oltre a limitare la trasmissione del virus a chi è più vulnerabile\". E la presidente Roberta Siliquini precisa: \"La vaccinazione è il metodo più sicuro ed efficace per prevenire l'influenza o la sintomatologia più grave ad essa correlata. Oltre alla protezione personale, aiuta a ridurre la pressione sui Pronto soccorso e sui reparti ospedalieri, abbassando i costi sanitari e migliorando la produttività attraverso la riduzione dell'assenteismo scolastico e lavorativo. Il Piano nazionale di prevenzione vaccinale mira a raggiungere una copertura del 75% tra i gruppi a rischio, con un obiettivo ottimale del 95%\". È influenza o Covid? Ma, considerato che entrambi i patogeni circolano abbondantemente, come possiamo capire se ciò che ci ha colpito sia influenza o Covid? All'orizzonte ci sono tutti e due, ma a preoccupare, per il secondo, è Xec. Segnalata per la prima volta nel giugno scorso a Berlino, quest’ultima variante Omicron si sta diffondendo sempre più rapidamente a causa della sua alta trasmissibilità. Una precisazione: sia l’influenza che il Covid sono malattie molto contagiose che si diffondono da una persona all’altra attraverso le goccioline del respiro (droplets) e che colpiscono le vie respiratorie. Una prima distinzione: mentre la stagionalità dell’influenza è specifica del periodo invernale, quella del SARS-CoV-2 varia in base alla diffusione del virus. Quando si usa il termine influenza si fa riferimento a una malattia causata da virus influenzali/parainfluenzali che si diffondono soprattutto nel periodo invernale. Si tratta di un virus appartenente alla famiglia degli ortomixoviridae, virus a RNA, del quale si riconoscono tre tipi contagiosi per l’uomo: A, B, C. Il Covid (COronaVIrus Disease 19) invece è una malattia infettiva innescata dal virus SARS-CoV-2, patogeno a RNA che appartiene alla famiglia dei coronavirus. Vaccinarsi, perché resta sempre la scelta migliore di Valentina Arcovio 08 Ottobre 2024 Distinguiamo le infezioni dai sintomi Come possiamo distinguere le due infezioni? Si può partire dai sintomi? In entrambi i casi quelli principali riguardano le vie respiratorie, come rinite (raffreddore), tosse, faringite. E si possono verificare quadri asintomatici e/o paucisintomatici con gravità che varia in base all’età e alle malattie già presenti. Oltre a ciò, si possono associare alle due manifestazioni virali sintomi sistemici, come malessere generale e febbre alta. Quello che va ricordato è che, proprio perché infezioni virali, non si curano con gli antibiotici. Un altro elemento comune è che in entrambi i casi esistono vaccini autorizzati che permettono di prevenire sia l’infezione da virus influenzale sia quella da SARS-CoV-2. Covid, variante Xec, Pregliasco: “Più debole ma si diffonde in fretta. Conviene proteggersi” di Irma D'Aria 27 Settembre 2024 Come riconoscere l’influenza Entrando nel merito, in caso di influenza, i sintomi compaiono generalmente dopo 1-4 giorni dal contatto con una persona infetta. Parliamo di febbre, stanchezza, tosse, mal di gola, raffreddore, dolori muscolari e articolari. Come riconoscere il Covid In caso di Covid, i sintomi compaiono generalmente dopo 2-7 giorni di incubazione. Sono febbre, tosse insistente, raffreddore, stanchezza, mal di testa, mal di gola molto intenso, specifico in molti casi di infezione da SARS-CoV-2, difficoltà respiratoria, perdita del gusto e dell’olfatto (ageusia e anosmia, problemi gastrointestinali come vomito, diarrea, mal di pancia. Anche se nelle fasi iniziali le conseguenze possono essere molto simili, la presenza di mal di gola molto intenso, tosse insistente, difficoltà respiratoria (affanno/apnea), sintomi gastrointestinali, indirizzeranno verso l’infezione da SARS-CoV-2. Influenza: approvato negli Usa il primo vaccino fai-da-te. È uno spray nasale 23 Settembre 2024 Le complicazioni Sia il virus influenzale che il SARS-CoV-2 possono generare complicanze a breve e lungo termine. Il decorso dell’influenza, specialmente nelle persone fragili (anziani, bambini, donne in gravidanza) può portare allo sviluppo di complicanze come polmonite, otite, sinusite, parto prematuro, convulsioni e in generale aggravamento di malattie preesistenti fino, nei casi più gravi, alla morte. Dal canto suo, il SARS-CoV-2 può provocare insufficienza respiratoria severa, incremento della coagulazione del sangue con trombosi, aumento di malattie cardiovascolari e cerebrovascolari (infarto, ictus), perdita permanente dell’olfatto e, nei casi più gravi, ossia persone fragili e con patologie pregresse, anche la morte. Senza contare il fatto che, sintomi persistenti come stanchezza, perdita di concentrazione, dolori articolari, mal di testa, possono manifestarsi anche settimane dopo la guarigione (Long Covid). Infine, SARS-CoV-2 può innescare, anche se raramente, nei pazienti in età pediatrica, un quadro infiammatorio severo associato a problemi cardiaci, renali, gastrointestinali: si manifesta 2-6 settimane dopo l’infezione come Sindrome infiammatoria multisistemica pediatrica (Misc-C). Influenza: approvato negli Usa il primo vaccino fai-da-te. È uno spray nasale 23 Settembre 2024 Lopalco: “La soluzione? Vaccinarsi” Di fronte a questo quadro, secondo l’epidemiologo Pier Luigi Lopalco non ci sono dubbi: ”Bisogna vaccinarsi, possibilmente sia contro Covid che contro l’influenza”. Ma premette: “È impossibile fare previsioni riguardo alla ondata influenzale in arrivo, perché l’andamento delle stagioni è particolarmente imprevedibile. Le ultime due sono state intense, cosa legata al fatto che, a causa della pandemia Covid, i virus per due anni non hanno circolato. Ora, in teoria questa situazione dovrebbe essersi riequilibrata, quindi l’intensità della prossima stagione dipenderà dai ceppi di virus che circoleranno”. “Se avremo una circolazione simile a quella vista nell’emisfero australe, possiamo dire che sarà una stagione influenzale normale - prosegue Lopalco –. Ma questo comunque significa l’insorgere di quasi 15 milioni di casi di influenza. Basti pensare che solo nell’ultima settimana dell’anno scorso abbiamo avuto 1 milione di persone a casa con l’influenza, con tutte le conseguenze che ciò ha comportato, come un aumento del rischio di infarto e ictus e, per gli anziani, la fatica di riprendersi”. “Quindi è bene vaccinarsi - conclude l’epidemiologo -, sia contro influenza che contro il Covid, facendo due iniezioni anche nella stessa seduta, su due braccia diverse”. Argomenti influenza covid virus vaccini Questo è un articolo a pagamento, ma oggi te lo regaliamo.Buona lettura! LEGGI Chiudi La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato La Zampa L’incredibile complicità del cane Teodoro con il gatto Iris: “Sono come gemelli, vivono in simbiosi” di Aurora Iberti Leggi anche Influenza, otto vaccini per la nuova stagione: quali sono e chi li deve fare Covid e influenza, via libera degli Usa al doppio test casalingo Nuova impennata Covid, cosa può accadere se non ci vacciniamo Salute Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto Storie di donne con tumore al seno: una docuserie alla Festa del Cinema di Roma Tumore metastatico del seno: percorsi dedicati attivi solo nel 18% dei centri di Irma D'Aria leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "La crisi dell’auto al Salone di Parigi. Tavares: “Dazi alla Cina? Una trappola”",
            "Source": "La Stampa",
            "Date": "2024-10-15",
            "Link": "https://www.lastampa.it/economia/2024/10/14/news/la_crisi_dell_auto_al_salone_di_parigi_tavares_dazi_alla_cina_una_trappola-14715036/",
            "Content": "(reuters) PARIGI. È stato annunciato come una “festa” il Salone mondiale dell’automobile che comincia oggi al Parco delle esposizioni di Porte de Versailles, a sud-ovest di Parigi, dove rimarrà aperto fino alla prossima domenica. Uno degli ultimi grandi appuntamenti internazionali dedicati all’automotive organizzato in Europa, dove la kermesse di Ginevra ha chiuso definitivamente i battenti e quella di Francoforte ha traslocato a Monaco. L’edizione parigina invece resiste, anzi si fa ancora più grande raddoppiando la superficie dell’esposizione rispetto al precedente salone del 2022, quasi a voler dimostrare che questo tipo di eventi ha ancora un senso per il settore, sempre più scosso da incertezze, soprattutto nel Vecchio Continente. Un appello al quale i principali gruppi hanno risposto presente, così come il presidente Emmanuel Macron che proprio oggi farà visita al salone. In tutto sono una cinquantina i marchi presenti, tra cui molti pronti a svelare le loro ultime novità. Ma la congiuntura non è delle più rosee. Volkswagen si prepara ad un piano di licenziamenti senza precedenti, Renault ha cominciato solo ora a riprendersi dalla crisi del 2020 che gli ha fatto perdere 8 miliardi di euro e Stellantis ha recentemente rivisto le stime per il 2024. Nel frattempo, crollano i volumi di vendita, che ad agosto secondo Acea hanno registrato una contrazione delle immatricolazioni del 16, 5% nel mercato europeo. Un momento “darwiniano” nel quale bisogna «adattarsi o sparire», secondo Carlos Tavares, che in un’intervista rilasciata a Les Echos ha ricordato l’importanza di abbassare i costi di produzione per far calare di conseguenza i prezzi, mentre Maurizio Landini, si inseriva nelle recenti tensioni tra l’azienda franco-italiana e il governo: «Salvini dice che Tavares deve vergognarsi? Dov’era il ministro in questi anni, accorgersi adesso che siamo in questa situazione è un po’ tardi, il governo apra una trattativa», ha chiesto ieri sera il segretario della Cgil intervenendo a’In altre parole’su La7. «La politica non sia ipocrita, ci sono miliardi di euro dati a pioggia, non voglio certo difendere Tavares», ha specificato il sindacalista, secondo il quale non c’è «alcun progetto industriale da parte di Stellantis». Landini ha poi sottolineato il peso della concorrenza cinese, che quest’anno al salone di Parigi si annuncia massiccia con una sfilza di case come BYD, Hongqi, Xpeng e Leapmotor (quest’ultima del gruppo Stellantis). Come un segnale, lanciato poco dopo i dazi imposti da Bruxelles sulle importazioni delle auto elettriche provenienti dalla Cina, che potrebbero accendere la fiammata di una guerra commerciale tra Bruxelles e il Dragone di cui già si sono viste le prime scintille con la risposta di Pechino arrivata con imposte doganali a brandy e auto di lusso. Secondo le stime di AlixPartner, nel 2030 le vetture cinesi avranno raddoppiato la loro presenza nel mercato europeo, ottenendo una fetta del 12%. Uno scenario da incubo per i costruttori. «Chiudere le frontiere ai prodotti cinesi è una trappola», secondo Tavares, che ha ricordato la possibilità di aggirare le restrizioni aprendo siti sul territorio europeo, addirittura approfittando dei sovvenzionamenti pubblici. «Se i cinesi prendono il 10% della parte di mercato in Europa al termine della loro offensiva, vuol dire che avranno un peso da 2, 5 milioni di vetture – ha continuato Tavares – Questo rappresenta sette fabbriche di assemblaggio. I costruttori europei dovranno allora chiudere o trasferire ai cinesi». Una mossa che potrebbe portare Stellantis ad abbassare la serranda di alcuni suoi impianti, come riconosciuto dall’ad del gruppo: «Non bisogna escludere niente». Soprattutto nel contesto degli obiettivi europei fissati dal Green Deal, che prevedono la fine dei motori termici per il 2035. Un traguardo difficilmente raggiungibile per i costruttori europei, a differenza di quelli cinese che dispongono di costi di produzione più bassi e di una maggiore riserva di materie prime per la realizzazione delle batterie. Per questo i traguardi decisi da Bruxelles suscitano malumori tra i 27, con l’Italia in prima fila a spingere per una revisione del piano. «Oggi il sostegno o l’opposizione al veicolo elettrico è un divario di natura politica», ha spiegato il ceo di Stellantis, riconoscendo il «problema di coerenza tra l’Unione e alcuni dei Paesi membri»."
        },
        {
            "Title": "Giornata mondiale della vista, dalla nascita alla terza età: perché la prevenzione può salvarci gli occhi",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/10/news/giornata_mondiale_vista_dalla_nascita_alla_terza_eta_prevenzione_puo_salvarci_gli_occhi-423544769/",
            "Content": "Ogni anno, migliaia di bambini perdono il loro sguardo sul mondo, spesso in silenzio, senza che nessuno se ne accorga fino a quando è troppo tardi. Il primo disegno che appare storto, le lettere sul libro che sembrano confondersi, la lavagna che diventa un enigma lontano. Segnali sottili, invisibili agli occhi distratti degli adulti, ma che per loro possono significare un futuro più incerto, un domani in cui i colori e le forme perdono nitidezza e con essi, le loro opportunità. La vista non è solo uno strumento per conoscere il mondo, è la chiave per costruirlo. Eppure, la salute visiva dei bambini è spesso sottovalutata, relegata a controlli occasionali o trascurata del tutto. Ma il loro futuro, la loro possibilità di apprendere, giocare e sognare, dipende da quanto siamo attenti oggi. La Giornata Mondiale della Vista, che si celebra il 10 ottobre, ci ricorda che proteggere gli occhi dei più piccoli significa proteggere il loro diritto di vedere e vivere il mondo in tutta la sua bellezza. Tantissime le iniziative e gli eventi che puntano l’attenzione anche su un’altra emergenza: le liste d’attesa sempre più lunghe e il rischio che, con l’entrata in vigore dei nuovi Livelli Essenziali di Assistenza, l’oculistica ‘esca’ dal Sistema sanitario nazionale. La vista dei bambini Secondo i dati dell’International Agency for the Prevention of Blindness (Iapb), nel mondo ben 450 milioni di bambini hanno bisogno di un paio di occhiali per vedere chiaramente. I bambini con perdita della vista, nei paesi a basso e medio reddito, hanno una probabilità da 2 a 5 volte maggiore di non frequentare la scuola. Eppure, circa il 40% delle cause di cecità infantile sono prevenibili o curabili e gli occhiali possono ridurre i tassi di bocciatura scolastica del 44%. Prevenzione fin dalla nascita A sottolineare l’importanza di prendersi cura degli occhi dei bambini il prima possibile è anche la Società Italiana di Neonatologia (Sin): “La prevenzione deve avvenire già alla nascita”, afferma il presidente della Sin, Luigi Orfeo. “Periodo in cui possono essere presenti diverse patologie oculari potenzialmente invalidanti che oggi sono intercettate tempestivamente dagli screening visivi neonatali, garantiti a tutti i bambini che nascono nel nostro Paese, grazie all’aggiornamento dei Livelli Essenziali di Assistenza (Lea) nel 2017”. Occhi dei bambini, come prendersene cura sin dalla più tenera età di Deborah Ameri 15 Maggio 2024 Lo screening visivo viene eseguito nelle prime settimane di vita mediante il test del riflesso rosso e può prevenire alcune forme di ipovisione e cecità, poiché consente di individuare precocemente malattie oculari come la cataratta congenita, ancora oggi una delle principali cause di cecità nell’infanzia (colpisce da 1 a 6 su 10.000 nati vivi), e di intervenire in tempi rapidi. Lo screening neonatale per le anomalie oculari Relativamente frequente è anche il glaucoma congenito che ha un’incidenza di 1 su 10.000 nati vivi. Un’altra patologia oculare che, invece, può non essere presente alla nascita ma comparire nei primi mesi di vita e avere una prognosi sfavorevole è il retinoblastoma, con incidenza di 1 su 15.000-20.000 nati vivi. “Il test del riflesso rosso è eseguito dal neonatologo nei primi giorni di vita e successivamente dal pediatra ai bilanci di salute,” continua il Presidente Orfeo. “È un valido screening per la precoce individuazione delle anomalie oculari in epoca infantile, non è assolutamente invasivo per il bambino e dura pochi minuti. In caso di risultato dubbio, è necessaria la valutazione oculistica specialistica”. Un’altra importante patologia oculare è la retinopatia della prematurità che colpisce i neonati prematuri, soprattutto di età gestazionale inferiore a 31 settimane e/o con un peso inferiore a 1500 grammi. “La sua incidenza - spiega Orfeo - è progressivamente aumentata negli anni, in conseguenza della maggiore sopravvivenza dei neonati estremamente pretermine. Ma, grazie alla tecnologia, in continua evoluzione, anche la capacità diagnostica si è notevolmente ampliata, con una ricaduta positiva sulla gestione terapeutica e sul follow-up della malattia”. I campanelli d’allarme In famiglia, gli adulti dovrebbero porre attenzione ad alcuni campanelli di allarme per identificare precocemente alcune delle anomalie di sviluppo oculare. Infatti, se entro i 3 mesi di età il bambino non sa mantenere una fissazione stabile, oppure se compaiono movimenti anomali di oscillazioni involontarie degli occhi (nistagmo) o movimenti rotatori di esplorazione dello spazio senza finalità (movimenti di ricerca), o ancora la comparsa di deviazioni di un occhio (strabismo) dopo i 6-9 mesi di vita sono tutti motivi per una visita oculistica e ortottica. Nei casi in cui, invece, vi sia una familiarità per alcune patologie oculari congenite quali cataratta e glaucoma congenito, strabismo o ambliopia (occhio pigro) nei genitori o nei fratelli maggiori, è indicata una visita oculistica entro i primissimi mesi di vita. Miopia bambini: bisogna portare gli occhiali quando si studia? a cura di Irma D'Aria 23 Settembre 2024 Gli italiani e la salute degli occhi Ma anche la vista degli adulti ha bisogno di check-up. Sono oltre 3,5 milioni le persone in Italia che soffrono o sono a rischio di malattie che possono portare a ipovisione e cecità come glaucoma, retinopatia diabetica e degenerazione maculare legata all’età. “Nell’arco di dieci anni – fa presente il presidente Iapb Italia Ets, Mario Barbuto – gli utenti del nostro sito sono cresciuti di tre volte: da 600mila a 2,1 milioni. Questo è sì segno di una crescente consapevolezza, ma anche il sintomo che le domande di salute visiva non trovano risposta nella sanità pubblica e che le persone sono spinte a cercare da sole e altrove le risposte”. A rischio l’oculistica nelle strutture pubbliche La Giornata mondiale della Vista, infatti, è anche l’occasione per portare alla luce questioni molto preoccupanti che mettono a rischio la prevenzione e l’accesso alle cure erogate dal Servizio Sanitario Nazionale. Con l’entrata in vigore dei nuovi Livelli Essenziali di Assistenza, che dovrebbe avvenire nei prossimi tre mesi, l’oculistica rischia di ‘uscire’ dal sistema sanitario. A pagarne le conseguenze saranno i 6 milioni di italiani che, a livelli di gravità diversi, soffrono di una malattia oculare. “Medici e pazienti sono estremamente preoccupati per le possibili conseguenze dell’entrata in vigore dei nuovi Lea – afferma Michele Allamprese, direttore esecutivo dell’Associazione Pazienti Malattie Oculari (Apmo). “Con la riduzione significativa dei risarcimenti per interventi e cure alle strutture pubbliche, nessun ospedale potrà garantire ai pazienti un accesso equo e tempestivo. A quel punto gli unici pazienti che potranno curarsi saranno coloro che hanno i mezzi economici per rivolgersi a specialisti e strutture private. Mentre chi non potrà pagarsi le cure di tasca propria è destinato a diventare cieco o ipovedente”. Retina e nervo ottico: quali esami fare per controllare che siano in buona salute a cura di Irma D'Aria 02 Ottobre 2024 Il diritto alla salute visiva A ribadire questi rischi è anche il presidente Iapb Italia Ets, Mario Barbuto: “Su quasi 9 mila controlli oculistici gratuiti effettuati attraverso la campagna di prevenzione ‘Vista in Salute’ in 54 città italiane, il 20% di quanti dichiaravano di vedere bene era affetto, invece, da un problema oculare. Ma purtroppo l’oculistica sta uscendo dal Ssn. I tempi di attesa e la difficoltà e rigidità nelle prenotazioni delle visite specialistiche stanno precludendo il diritto alla salute visiva delle persone, in particolare di quelle più fragili e povere, con un danno umano ma anche di previdenza sociale altissimo”. Liste d’attesa e ritardi nelle diagnosi Liste d’attesa e ritardi che si ripercuotono pesantemente sui cittadini: “Oggi a livello pubblico vi è una attesa di 12 mesi per l’effettuazione della visita oculistica e di oltre due anni per potersi sottoporre all’intervento salva vista di cataratta”, ribadisce Matteo Piovella, presidente della Società Oftalmologica Italiana (Soi). “L’80% delle persone si presentano per essere visitati con forti ritardi che compromettono oltre il 50% delle possibilità di cura. Per esempio, chi è affetto da maculopatia, e sono milioni ogni anno, non può rientrare nel protocollo di sicurezza che indica in massimo 15 giorni dalla diagnosi, l’inizio della terapia salva vista. Oppure chi soffre per la cataratta continua le sue attività vedendo meno e diventando un rischio per sé e per gli altri”. L’oculistica come l’odontoiatria Insomma, si teme che l'oculistica possa scomparire nei prossimi anni dal Servizio Sanitario Nazionale. “Con l'entrata in vigore dei nuovi Lea il destino dell'oculistica potrebbe seguire quello stesso dell'odontoiatria: sempre meno pazienti potranno rivolgersi a specialisti in strutture pubbliche”, sottolinea Francesco Bandello, direttore dipartimento di Oftalmologia, Università Vita Salute San Raffaele di Milano e presidente di Apmo. “I nuovi Lea prevedono, ad esempio, un risarcimento per l’intervento di cataratta per ospedali del servizio sanitario e strutture accreditate di circa 800 euro: una cifra troppo bassa perché non adeguata a compensare le spese di personale e materiali. Chiediamo di modificare i Lea permettendo agli ospedali e alle strutture accreditate di ricevere almeno 1000 euro per intervento di cataratta”. Il ruolo dell’Intelligenza Artificiale Tra i temi al centro dell’attenzione, il ruolo dell’Intelligenza artificiale che sta trasformando radicalmente anche il campo dell’oftalmologia, offrendo strumenti avanzati per la diagnosi e il monitoraggio delle patologie oculari. “Sono ormai tante le applicazioni dell’Intelligenza Artificiale nella diagnosi di retinopatia diabetica, una delle principali cause di cecità a livello globale. Gli algoritmi di deep learning e le reti neurali convoluzionali stanno migliorando l’accuratezza e l’efficienza dello screening, rendendo possibile l’identificazione precoce delle lesioni retiniche”, spiega Bandello. L'intelligenza artificiale sta assumendo un ruolo sempre più importante sia nella ricerca oftalmologica, grazie alla sua capacità di analizzare grandi volumi di dati. “L’obiettivo principale dell’AI nella pratica clinica – spiega Stanislao Rizzo, direttore dell’Unità Operativa Complessa di Oculistica del Policlinico Gemelli Irccs di Roma - è sicuramente legato ad una diagnosi precoce, ma anche al supporto alle decisioni mediche nonché personalizzazione delle cure. Uno dei campi di applicazione più applicato è senza dubbio l’analisi delle immagini Oct (Tomografia a Coerenza Ottica). L’AI può rilevare anomalie strutturali minime che potrebbero sfuggire all’osservazione umana, migliorando la precisione diagnostica per malattie come la Degenerazione Maculare Legata all'Età, il glaucoma e l’edema maculare”. Le iniziative per la Giornata mondiale In occasione della Giornata mondiale, Iapb Italia organizza eventi in oltre 100 città – 103 su 107 provincie italiane – tra conferenze e controlli oculistici gratuiti in tutta Italia. Per prenotarsi, basta andare sul sito www.giornatamondialedellavista.it dove ci sono i numeri delle strutture che organizzano i controlli sul territorio. Per informare, sensibilizzare ma anche per invitare i cittadini ad occuparsi della propria vista, la Soi ha attivato un numero verde di utilità sociale 800588653 a cui risponderanno i medici oculisti specialisti della Società Oftalmologica Italiana. Argomenti occhi retina bambini pediatria Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Retina e nervo ottico: quali esami fare per controllare che siano in buona salute Miopia elevata: cosa si può fare per ridurre il rischio di distacco di retina? Occhi e tiroide: come l'orbitopatia tiroidea cambia lo sguardo Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Migranti, partita la prima nave dall'Italia verso i centri in Albania",
            "Source": "La Stampa",
            "Date": "2024-10-15",
            "Link": "https://www.lastampa.it/politica/2024/10/14/news/migranti_albania_trasferimento_marina-14715989/",
            "Content": "(ansa) È diretta verso l'Albania la nave Libra della Marina Militare per portare il primo gruppo di migranti nei centri allestiti in Albania per sottoporli alle procedure accelerate di frontiera. Sulle persone da trasferire, soccorse in mare, è stato fatto un primo screening a bordo per verificare che abbiano i requisiti previsti: provenienza da Paesi sicuri, maschi, non vulnerabili. IL REPORTAGE Le falle del progetto Albania dal nostro inviato Niccolò Zancan 14 Ottobre 2024 E' il ministero dell'Interno a curare l'iniziativa. La scorsa settimana sono diventati operativi i centri di Schengjin e Gjiader che dovranno accogliere i migranti trasferiti. Migranti in Albania, le immagini del centro di Gjader Nel frattempo non si placa la polemica politica rispetto all’accordo tra l’Albania e il governo italiano per la realizzazione di centri per migranti. Proprio oggi, Riccardo Magi di +Europa tuona duro su X: «Avete capito perché Giorgia Meloni è così ossessionata dall'aumento delle tasse in manovra? Mica per fare nuovi asili, mica per creare nuovi posti negli ospedali, mica per le scuole o gli studentati universitari o per varare un fondo per aiutare i fuorisede a pagare l'affitto. Meloni alza le tasse perché ci deve finanziarie i suoi centri di detenzione per migranti che apriranno in settimana in Albania. Un uso vergognoso dei soldi dei contribuenti in questa sua campagna elettorale infinita». Guardie, recinzioni e sbarre: viaggio nel centro per migranti in Albania Incalza Michele Fina, Pd: «Con 5 mesi di ritardo i centri di accoglienza voluti dal governo in Albania stanno per accogliere i primi migranti. E' la dimostrazione plastica di come è stato sperperato quasi un miliardo di euro dei contribuenti italiani per una struttura che viola il diritto internazionale e per la quale l'Italia è sotto osservazione Ue. Quelle stesse risorse potevano essere usate, per esempio, per la sanità, per accorciare le liste di attesa o per assumere medici e infermieri. Invece sono state gettate via per un'operazione inutile e di sola propaganda. Il governo non venga più a chiedere all'opposizione dove prendere i soldi per la sanità: il governo li aveva e li ha gettati dalla finestra». Ecco le gabbie di Gjadër, in Albania, dove saranno portati i migranti Pronta la replica, sempre via social, della premier che, però, risponde alla Ong tedesca Sea Watch che la accusava di spendere «centinaia di milioni di euro dei contribuenti per deportare e incarcerare qualche migliaia di migranti in Albania. Forse le tasse degli italiani possono essere spese meglio, per accogliere e includere, anziché respingere»: «Che scandalo! Un governo che - con un mandato chiaro ricevuto dai cittadini - lavora per difendere i confini italiani e fermare la tratta di esseri umani, attraverso azioni concrete e accordi internazionali»."
        },
        {
            "Title": "Fifa, calciatori e Leghe contro il calendario: troppe partite",
            "Source": "La Stampa",
            "Date": "2024-10-15",
            "Link": "https://www.lastampa.it/sport/2024/10/14/news/fifa_calciatori_calendario_reclamo_ue-14716614/",
            "Content": "(reuters) L'associazione delle Leghe europee e Fifpro Europe, il sindacato dei calciatori, insieme a La Liga, hanno presentato reclamo alla Commissione Ue contro la Fifa per abuso di posizione dominante nell'imposizione del calendario delle partite internazionali 2025-2026, con particolare riferimento al Mondiale per club 2025 e al Mondiale 2026. «Il calendario internazionale di calcio, eccessivamente saturato, mette a rischio la sicurezza e la salute dei giocatori, e minaccia la sostenibilità economica e sociale di importanti competizioni nazionali apprezzate per generazioni dai tifosi in Europa e nel mondo», denunciano leghe e Fifpro. Il reclamo, dettagliato e supportato da prove, è stato formalmente presentato alla direzione generale per la Concorrenza della Commissione europea, con un'azione legale ritenuta «necessaria per salvaguardare il settore del calcio europeo». La presentazione segue un'ampia revisione del caso da parte dei legali che rappresentano Fifpro Europe e le Leghe europee, che hanno approvato il reclamo a luglio. Le Leghe e il sindacato dei calciatori mettono in evidenza il «conflitto d'interessi» della Fifa, denunciando il loro mancato coinvolgimento nelle decisioni sul calendario, e accusano la Federazione internazionale di abusare del suo potere governativo per promuovere i propri interessi commerciali. La recente giurisprudenza europea - comprese le ultime sentenze della Corte Ue nei casi Super League e Diarra -, viene sottolineato, «chiarisce che, dato il suo conflitto di interessi, la Fifa deve esercitare le sue funzioni regolamentari in modo trasparente, obiettivo, non discriminatorio e proporzionato». Sul fronte dei calendari internazionali, denunciano ancora le parti, «le regole e la condotta della Fifa sono ben al di sotto di ciò che è richiesto dalla legge dell'Ue, e danneggiano gli interessi economici delle leghe nazionali e la salute e la sicurezza dei giocatori nel calcio europeo». Le Leghe, Fifpro e LaLiga si dicono infine pronte a collaborare con Bruxelles e le istituzioni rilevanti."
        },
        {
            "Title": "Longevità, fate sport e le vostre ossa ringrazieranno",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/10/news/longevita_sport_ossa_vitamina_d-423547370/",
            "Content": "Come l’impalcatura di un edificio, il corpo umano si regge su una complessa struttura di supporto: le ossa, i muscoli e le articolazioni formano uno scheletro flessibile ma robusto, progettato per sostenere e proteggere. Quello che, letteralmente, ci tiene in piedi, dunque, non sono solo le ossa ma l’intero apparato muscolo-scheletrico. “Il muscolo è tutt’uno con l’osso e insieme costituiscono un’unica unità funzionale – spiega Andrea Giustina, professore di Endocrinologia e Malattie del Metabolismo all’Università Vita-Salute San Raffaele e primario dell’Unità di Endocrinologia all’Irccs Ospedale San Raffaele di Milano che specifica: .L’attività muscolare è fondamentale per il benessere dell’osso e, al contrario, l’immobilizzazione provoca una perdita di osso come accade agli astronauti che in assenza di gravità perdono massa muscolare e ossea”. Un check-up dopo i 65 anni Dunque, man mano che gli anni passano non basta preoccuparsi soltanto di avere ossa in salute, ma bisogna prendersi cura di tutto l’apparato muscolo-scheletrico e, infatti, nell’ultimo decennio gli specialisti pongono l’attenzione sull’osteo-sarcopenia, vale a dire la perdita di tessuto osseo e muscolare che rappresenta, tra l’altro, la condizione di maggiore rischio di frattura. Come capire se una disfunzione dell’apparato muscolo-scheletrico E, allora, come capire se soffriamo di una disfunzione dell’apparato muscolo-scheletrico? ”Dopo i 65-70 anni bisogna monitorare con più frequenza le condizioni muscolo-scheletriche, ma i segnali più evidenti sono l’assottigliamento della massa muscolare di arti superiori e inferiori, l’affaticamento e la tendenza a cadere senza un motivo apparente”, risponde Giustina che aggiunge: “Poi ci sono dei test specifici come il “6 minute walking test” che misura la distanza che un paziente può percorrere su una superficie piana, in un periodo di 6 minuti oppure l’Hand Grip, che misura la forza della mano”. Non aver paura di invecchiare potrebbe essere il primo segreto della longevità di Aureliano Stingi 16 Ottobre 2023 L’osteo-sarcopenia In una popolazione sempre più longeva, come quella italiana, l’osteo-sarcopenia riguarda tante persone: secondo una recente metanalisi, che ha studiato 58.404 partecipanti di età superiore a 60 anni, la prevalenza globale della sarcopenia riguarda il 10% della popolazione. “È più elevata nei pazienti diabetici, in quelli oncologici e in chi soffre di broncopneumopatia cronica ostruttiva. Anche i cambiamenti ormonali legati all’età, come quelli dell’ormone della crescita, del testosterone, dell’Insulin-like growth factor I, contribuiscono alla perdita di massa muscolare e forza muscolare”, spiega Mariangela Rondanelli, specialista in Endocrinologia, Scienze dell’Alimentazione e Medicina preventiva all’Università di Pavia. Ma è sbagliato pensare che si tratti di una condizione di cui occuparsi solo quando si diventa nonni, perché i problemi iniziano molto prima. Si stima che dopo i 50 anni si perda, ogni anno, l’1-2% della massa muscolare, arrivando a una riduzione totale compresa tra il 30% e il 50% quando si raggiungono gli 80 anni. La prevenzione, dunque, è fondamentale. [[(gele.Finegil.StandardArticle2014v1) Salute delle ossa: mezz'ora di sole al giorno tutto l'anno per fare scorta di vitamina D]] Fate sport Come va fatta? “La prima regola è fare attività fisica: molti studi hanno evidenziato che lo svolgimento regolare di movimento aumenta la forza muscolare e la massa muscolare negli anziani\", risponde Rondanelli. Ma conta anche quello che mangiamo. Nello studio inChianti, condotto su oltre mille anziani residenti in Toscana e seguiti per 20 anni, è stato dimostrato che la percentuale di soggetti con carente apporto di proteine secondo i “Larn” (i livelli di assunzione di riferimento di nutrienti e di energia per la popolazione italiana) è pari a circa il 25% nelle donne e a quasi il 40% negli uomini. «Una non adeguata assunzione di proteine comporta una scarsa disponibilità di aminoacidi ramificati, tra cui la leucina, che è l’aminoacido fondamentale per mantenere una massa muscolare adeguata”, sottolinea l’esperta. Ma per mantenere in buona salute l’apparato muscolo-scheletrico ha un ruolo importante anche la vitamina D, di solito associata alla prevenzione dell’osteoporosi: “Quest’ormone – precisa Giustina – ha un doppio effetto protettivo, sia sull’osso sia sul muscolo. Per questo è fondamentale misurare i valori circolanti di vitamina D, più precisamente di 25-idrossivitamina D (25-(OH)D). Questo permette di effettuare correttamente la diagnosi di ipovitaminosi D e di impostare la terapia più adatta”. Check-up della longevità: i sette fattori di rischio da modificare per vivere più a lungo di Irma D'Aria 04 Luglio 2023 Un test del sangue La valutazione si effettua misurando i livelli ematici della 25-idrossivitamina D. Più controversa la definizione dei livelli desiderabili: 20 ng/mL e 12 ng/mL rappresentano le soglie al di sotto delle quali si parla, rispettivamente, di carenza e di carenza severa. Ma in caso di patologie preesistenti, come l’osteoporosi, la soglia sale a 30 ng/mL. “L’integrazione, quando necessaria, è cruciale perché diversi studi hanno dimostrato che a bassi livelli sierici di vitamina D corrisponde una bassa forza muscolare. Peraltro, il muscolo ha i recettori per la vitamina D che con l’età vengono parzialmente persi – precisa Rondanelli – .Poiché è liposolubile va assunta ai pasti perché è bene che ci sia un alimento grasso che la trasporta all’intestino, altrimenti non viene assorbita”. Ipofosfatasia, al via in Italia la Giornata mondiale per la malattia rara delle ossa di Irma D’Aria 30 Ottobre 2023 I primi segnali a 50 anni Intercettare i segnali che il corpo inizia a mandarci già dopo i 50 anni è, quindi, fondamentale per la prevenzione, ma a chi spetta la presa in carico della salute delle ossa? “La tendenza è quella di creare dei “Bone center” dedicati alla salute muscolo-scheletrica, strutture di terzo livello per i pazienti più complessi. Sul territorio – conclude Giustina – sono un riferimento il medico internista e il reumatologo e anche il ginecologo, l’endocrinologo e il nutrizionista”. Argomenti ossa integratori Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Salute delle ossa: mezz'ora di sole al giorno tutto l'anno per fare scorta di vitamina D Tumore della prostata: le regole per la prevenzione al maschile Tumore metastatico del seno: percorsi dedicati attivi solo nel 18% dei centri Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "L’intestino ‘parla’ al cuore: il microbiota ‘sballato’ potrebbe incidere sul rischio di infarto e ictus",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/sportello-cuore/2024/10/10/news/intestino_microbiota_rischio_infarto_ictus-423547332/",
            "Content": "Si trova sulla parete di batteri potenzialmente “cattivi” come l’Escherichia coli. Ed ha la capacità, se entra nel sangue, di legarsi al colesterolo LDL, che lo porta poi lungo le arterie. Così, nel tempo, si possono creare condizioni che favoriscono l’aterosclerosi. Il protagonista di questo circolo vizioso, che vede il colesterolo come un vero e proprio “cavallo di Troia” per il suo trasporto dove può creare danni, si chiama LPS (lipopolisaccaride). E potrebbe rappresentare un vero e proprio motore dell’infiammazione sulla parete arteriosa, con conseguente aumento del rischio di trombosi e conseguenti pericoli di infarti, ictus e non solo. A descrivere questo meccanismo pericoloso, ipotizzando anche trattamenti mirati per limitare l’impatto di questo asse tra intestino e arterie, è Francesco Violi, presidente onorario della Simi (Società Italiana di Medicina Interna) e professore emerito dell’Università Sapienza di Roma. Sia chiaro: siamo solo all’inizio. Ma la scoperta di questa via di comunicazione diretta che parte dall’intestino e arriva al cuore e alle principali arterie dell’organismo, protagonista di una lettura al Congresso della Simi, appare di grande interesse. Sportello cuore Stitichezza. Cresce il rischio di ipertensione: in pericolo cuore, cervello e reni di Federico Mereta 17 Agosto 2023 Fari puntati sul lipopolisaccaride Il lipopolisaccaride o LPS è un componente (un glicolipide) della parete batterica dei batteri Gram negativi, come l’Escherichia coli. “Questa sostanza entra in circolo dopo aver attraversato la parete dell’intestino (‘traslocazione’) e si va a localizzare nella parete dell’arterie, dove provoca un’infiammazione cronica di basso grado; questo danneggia nel tempo le arterie e richiama dal circolo sanguigno le piastrine che provocano la trombosi del vaso interessato – spiega Violi. Abbiamo già condotto sperimentazioni sugli animali, che hanno dimostrato come l’LPS abbia in effetti questa “vocazione’ trombotica”. Il problema ora è comprendere come si può agire su questo meccanismo, che nasce dall’alterata permeabilità dell’intestino. L’alterazione del microbiota intestinale favorisce il passaggio del lipopolisaccaride LPS nella circolazione generale; questo induce uno stato infiammatorio a livello della parete arteriosa che dà il via alla progressione dell’aterosclerosi, coinvolgendo non solo le cellule di rivestimento interno delle arterie, ovvero l’endotelio, ma anche i globuli bianchi e le piastrine, rendendole più prone a formare trombi. Siamo insomma di fronte insomma ad un meccanismo finora inedito di trombosi. “Ora è necessario capire come bloccarlo – segnala Violi – per prevenire l’infarto e le altre forme di ostruzione arteriosa causati dal LPS. È una nuova via attraverso la quale si estrinseca il danno aterosclerotico (la trombosi) ed è una scoperta della ricerca italiana”. Che c'entrano gli streptococchi con l'infarto? Tutta colpa del colesterolo di Federico Mereta 11 Agosto 2023 Chi rischia di più “Il lipopolisaccaride – spiega Violi – si muove nel circolo sanguigno “a bordo” del colesterolo cattivo (LDL), che utilizza per penetrare nella parete delle arterie”. Quindi anche l’LPS potrebbe essere tra i protagonisti della produzione in eccesso di radicali liberi dell’ossigeno (ROS), ossidanti che vanno ad infiammare la parete delle arterie e la danneggiano. Così si predispone l’organismo al rischio di lesioni sulle arterie, che nel tempo possono creare ischemie e quindi un infarto o un ictus. “La presenza di questi batteri ‘pericolosi’, che possono mandare in circolo l’LPS è più probabile nei soggetti classicamente a rischio di infarto – fa sapere Violi – cioè le persone con diabete o obesità ad esempio. Gli individui dismetabolici presentano un’infiammazione intestinale cronica di basso grado che si associa ad una disbiosi intestinale, con prevalenza di batteri patogeni, come l’Escherichia coli. Abbiamo fatto esperimenti sull’animale obeso e siamo così arrivati a dimostrare che questa condizione si associa a disbiosi intestinale, ad aumento del LPS e ad aumentato rischio di trombosi”. Sportello cuore Cenoni, occhio alla carne: può mettere a rischio il cuore di Federico Mereta 30 Dicembre 2021 Speranze per il futuro Le possibilità di intervento, almeno in teoria, sono molte. Ma siamo all’inizio. E ci vorrà tempo, e tanta ricerca, per capire come influire sulla situazione. Si potrebbe puntare a modulare il microbiota con probiotici e prebiotici. Oppure si potrebbe puntare su trattamenti mirati con antibiotici per correggere le alterazioni quali quantitative dei batteri intestinali. O ancora si potrebbe sperare di bloccare l’azione dell’LPS una volta entrato in circolo, impedendogli di interagire con il suo recettore sulla parete delle arterie. “Stiamo già lavorando ad una possibile terapia farmacologica, che sfrutta l’LPS come nuovo target terapeutico anti-trombosi – conclude Violi. Potremmo infine anche pensare ad una possibile azione favorevole degli analoghi recettoriali del GLP-1 in questo contesto, visto che questi farmaci riducono la permeabilità intestinale e hanno un effetto di protezione cardiovascolare. Ma non ci sono prove in tale senso”. La pressione non scende? Attenzione (anche) al microbiota di Federico Mereta 08 Giugno 2022 Argomenti cuore e cardiologia infarto ictus intestino medicina e ricerca Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Stenosi aortica e malattie delle valvole del cuore, cure su misura per le donne Colesterolo LDL e grassi nel sangue, come e perché proteggersi dal rischio infarto Indice di rotondità o BRI: cos’è e perché se è alto aumenta il rischio di infarto ed ictus Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Covid e influenza, via libera degli Usa al doppio test casalingo",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/14/news/covid_influenza_test_virus-423554072/",
            "Content": "Via libera della Fda americana per l’immissione in commercio al test casalingo per la diagnosi di influenza e Covid. È arrivato nei giorni scorsi ed è il primo test combinato influenza-Covid da banco a ottenere una vera e propria approvazione alla vendita, al termine di un iter di revisione tradizionale, mentre altri attualmente disponibili lo sono con autorizzazione all'uso di emergenza. Staminali: quali terapie sono disponibili in Italia? di Simone Valesini 12 Gennaio 2024 Risultati in 15 minuti Healgen Rapid Check COVID-19/Flu A&B, questo il nome dell'esame - spiega l'agenzia regolatoria Usa - è un test antigenico rapido (risultati in circa 15 minuti) destinato a persone che presentano sintomi respiratori. Rileva le proteine sia del virus Sars-CoV-2 sia dei virus influenzali A e B. Dai 14 anni in su è possibile farsi da soli il tampone nasale e testare il campione prelevato, mentre dai 2 anni ai 14 il campione dovrà essere prelevato e testato da un adulto. Lo studio La Fda ha analizzato i dati di uno studio su persone con sintomi di Covid-19 e influenza, dai quali risulta che il test ha identificato correttamente il 99% dei campioni negativi e il 92% dei campioni positivi a Sars-CoV-2, il 99,9% dei campioni negativi a influenza A e B, il 92,5% di quelli positivi a influenza A e il 90,5% di quelli positivi a influenza B. Argomenti covid influenza virus Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Parte la campagna antinfluenzale, come capire se è influenza o Covid Influenza, l’allarme degli esperti: “Sarà una stagione intensa” Covid e influenza, scoperto il gene che ti dice se sopravviverai ai virus Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Pasquale Bruno, il “cattivo” del calcio si racconta",
            "Source": "La Stampa",
            "Date": "2024-10-15",
            "Link": "https://www.lastampa.it/sport/2024/10/14/news/pasquale_bruno_intervista-14714435/",
            "Content": "«Scusi, richiamo tra un minuto». Pasquale Bruno interrompe la conversazione, il tono è improvvisamente preoccupato. «Era Marta, mia figlia, voleva sapere di Ringo: siamo in ansia perché non sta bene. È il mio gatto, l’ho trovato in giardino e adottato, ormai è come uno di famiglia». Può sorprendere che il “cattivo” del calcio, collezionista di risse, squalifiche e multe, s’intenerisca così per un batuffolo, ma chi lo conosce sa che gli eccessi sono sempre rimasti sul campo: «Adoro gli animali, migliori di tanti uomini: da questo punto di vista sono orgoglioso del soprannome che mi affibbiò Tricella». «O animale», appunto: l’altro punto di vista? «Era lo stesso di Barra, killer di camorra che si chiamava Pasquale come me: ero infastidito, mi sono abituato». Al di là dell’omonimia, ricamavano sulla sua ferocia. «Era un altro calcio, anzi era calcio: sicuri che lo sia ancora con questi rigorini fischiati appena sfiori una scarpetta? Oggi non prenderei un giallo perché gli attaccanti sono scarsi, nemmeno sanno stoppare. Ai miei tempi c’era il top, da Maradona a Van Basten, da Careca a Baggio e Vialli. Solo nel mio Toro ripenso a Casagrande, Aguilera, Scifo e Martin Vazquez. Tutti santi, sopportavano botte e angherie. Fossi nato vent’anni dopo, avrei avuto vita facilissima». Ha vinto una Coppa Uefa, giocato oltre 500 partite d’élite, eppure la ricordano per interventi duri e parole taglienti. Dispiaciuto? «No, perché sono così. Ancora oggi, a 62 anni, capita che m’incazzi al calcetto con gli amici. Eppoi l’etichetta di cattivo non mi sminuisce: nella categoria, con me, mettono giocatori importanti, Montero o Materazzi che ci ha fatto vincere un Mondiale. Oltre alla classe, servono la forza e il carattere: i talenti del mio Toro sono ancora amati, ma i tifosi ripetono anche la sequenza Annoni-Bruno-Policano». I primi calci. Al pallone, intendiamo... «Al San Donato, la squadra del paese che allenava mio papà. Quattromila abitanti, eppure tanti calciatori in Serie A e B: io, Miccoli, Progna, Luceri, Serra. Da lì al Lecce, giocavo in attacco, ma arrivato agli Allievi non la prendevo: la svolta con l’allenatore Ciccio Cartisano, mi inventò mediano e cambiò tutto». In prima squadra debuttò da terzino sinistro. «La vita è strana, tutta sliding doors: nel 1979 Mazzia mi convocò con altri Primavera per una doppia trasferta in Sicilia, Siracusa in Coppa Italia e Palermo in campionato, purtroppo non ci fu verso di spostare gli esami di riparazione e restai a casa. La presi malissimo, invece il Lecce incassò due sconfitte e alla partita successiva, con il Parma, provò me: non uscii più». Seppe farsi subito rispettare, diciamo così. «Allora se avevi paura non giocavi. Certi campi erano un inferno, guai a vincere, la rete era così vicina che ti pungevano con gli ombrelli». La comprò il Como. «Bel gruppo, ci frequentavamo con le famiglie. Vincemmo il campionato di B e al debutto in A fermammo la Juve: io fui espulso nel finale per un fallaccio su Boniek». Tre anni anni dopo diventò bianconero... «Boniperti mi seguiva già al Lecce, ma il presidente Iurlano e il ds Cataldo spararono alto e così presero Caricola. Alla Juve, che era il mio sogno, ho vinto, diviso lo spogliatoio con grandi campioni, uno per tutti Scirea, e conosciuto persone importanti come l’Avvocato Agnelli. Però non mi sentivo a mio agio». Al Toro sì. «Il mio ambiente, lo percepivo già quand’ero dall’altra parte. La Juve era forte e ricca, ma il Toro rappresentava il popolo: era storia, amore, emozione e sofferenza. Ma ci pensate ai tre pali nella finale Uefa con l’Ajax? Poteva succedere solo a una squadra bella e dannata». Tra le eredità bianconere, l’amicizia con Rush. «Arrivammo insieme e ci misero nello stesso hotel, fu subito sintonia benché all’epoca non parlassi inglese: ci intendevamo a gesti, con qualche parola e tanta birra». Il granata le è rimasto dentro. «Molto dentro, in profondità. Sono tifoso. Ma scoglionato, annoiato, depresso: veniamo da vent’anni di nulla, spero che Cairo venda perché toglie passione alla gente». In un derby si scagliò contro l’arbitro Ceccarini e fu squalificato per 8 giornate. Pentito? «È la mia natura. Ogni tanto mi parte l’embolo». Baggio era il suo nemico numero 1. «Non ci siamo mai amati. Una volta fummo espulsi entrambi e lui si avvicinò al mio spogliatoio, dissi al massaggiatore: “Portalo via o lo rovino”. Due anni fa, però, un giornalista gli anticipò che in un’intervista ne avevo riconosciuto la classe e lui rispose con un cuore, mandandomi i saluti». Van Basten si vendicò irridendola... «Dopo un autogol mi danzò davanti. Buon per lui che non me ne accorsi, frastornato dall’errore: Capello lo tolse temendo una mia reazione». Torino-Brescia, intervento duro su Raducioiu: lungo stop, polemiche infinite. «Ero agitato, temevo la sua velocità: entrai deciso, ma non volevo fargli male». Con il Brescia un conto in sospeso: ai tempi di Firenze, aggredì Lerda nel tunnel. «Se l’era meritato, mi chiamò terun e mi sputò in faccia. Lo aspettai. C’era anche Batistuta». Al ritorno ebbe la scorta. «Baiano e Orlando mi pregarono di non andare, Ranieri mi chiese se me la sentissi. In ritiro ci fermammo a Verona per sicurezza e all’ingresso del pullman allo stadio la Digos mi chiese di sdraiarmi per non farmi vedere. Due agenti mi seguirono ovunque, anche a bordo campo». Il Brescia poi la corteggiò. «Me lo comunicò Antognoni, ma la sera stessa mi chiamò il povero Borgonovo che era con me a Como: “Non venire, ci sono 400 dei nostri tifosi che ti aspettano. Sono dei peggiori”. Ho rifiutato, forse è stata l’unica volta in cui ho avuto un po’ di paura». Andò in Scozia... «Sono stato benissimo, c’è la giusta tensione: 90’ di battaglia, poi insieme al pub». A 40 anni ha chiuso il cerchio: ritorno al San Donato. «Da attaccante, ma mi è capitato di darle lo stesso. Una volta un ragazzino che mi marcava faceva lo scemo, gli ho detto di non rompere e niente, dopo una gomitata su azione d’angolo ha capito». Davvero non è pentito di nulla? «Solo di aver detto a un giornalista che 4 miliardi in banca contano più dei 4 in pagella. Non mi appartiene, ma parlai a caldo dopo una brutta prestazione e mi sentii provocato dalle sue critiche». Questo è un articolo a pagamento, ma oggi te lo regaliamo."
        },
        {
            "Title": "Migranti, Mattarella: gli obiettivi di solidarietà sono alla base della nostra Carta costituzionale",
            "Source": "La Stampa",
            "Date": "2024-10-15",
            "Link": "https://www.lastampa.it/politica/2024/10/14/news/migranti_mattarella_solidarieta_costituzione-14716752/",
            "Content": "(ansa) ROMA. «Oggi gli immigrati sono altri, come ha illustrato il presidente Duilio. \"Nuovi sguardi, altre voci\", li avete chiamati. Non vengono più dal Mezzogiorno d'Italia, ma da più lontano, da Paesi europei come l'Ucraina, aggredita da una guerra insensata, dai Balcani. Da altri continenti, gravati anch'essi da condizioni insostenibili. Altri sono anche gli attori di un lavoro prezioso che tende a inverare gli obiettivi di solidarietà che la Carta costituzionale ha posto alle basi della nostra convivenza». Lo ha detto il presidente della Repubblica, Sergio Mattarella, parlando a Milano ad un evento del Centro Orientamento Immigrati - Fondazione Franco Verga. Primo gruppo di migranti verso l’Albania. Il trasferimento su una nave della Marina 14 Ottobre 2024 «La storia italiana è fatta di emigrazione e di immigrazione. Trenta milioni gli italiani partiti per l'estero tra l'unità d'Italia e il secolo scorso. Sei milioni, ora, quelli che vivono stabilmente all'estero. Oltre un milione e trecentomila gli italiani che si trasferirono dal Sud al Nord negli anni '60. In dieci anni - dal 1951 al 1961 - trecentomila nella sola Milano» ha sottolineato il presidente, che ha ricordato che ciò avvenne «non senza tensioni, in quella che fu una contrapposizione - che oggi appare incomprensibile e ormai consegnata alla cronaca di quegli anni - tra nuovi arrivati e antichi residenti e, invece, anche un dialogo fecondo nelle periferie urbane tra vecchi e nuovi milanesi, tra immigrati e ambiti sociali popolari, spesso espulsi dai centri storici che avevano abitato». «Gli immigrati, nel capoluogo lombardo, hanno contribuito a farne la storia. E, in essa, una parte - ha detto ancora - è toccata al Centro Orientamento Immigrati, al COI, ora Associazione Franco Verga, frutto di intuizione, di analisi e di riflessione lungimiranti e mature». Per il presidente «una nuova dinamica sollecitava partecipazione». [[(gele.Finegil."
        },
        {
            "Title": "Dalla febbre della Rift Valley a quella del Congo: i virus africani che minacciano l’Europa",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/febbre_rift_valley_congo_i_virus_africani_europa-14716182/",
            "Content": "La febbre della Rift Valley e la Crimean-Congo Hermorragic fever, la febbre del Congo. Due pericolosi nuovi virus fra i molti presenti in Africa che potrebbero arrivare anche da noi ed essere dannosi se non combattuti per tempo. Più in generale: la salute dell'Africa è fondamentale per la salute dell'Europa. E' questa l'opinione del Direttore Generale dell'Istituto zooprofilattico sperimentale di Teramo Nicola D'Alterio che ha appena chiuso i lavori dell'evento scientifico «One Health Award» (la salute è unica). L'Istituto nel 1991 è stato nominato dal Ministero della Salute come Centro di referenza Nazionale per lo studio e l'accertamento delle malattie esotiche degli animali. Uno degli obiettivi principali dell'istituto zootecnico sperimentale di Teramo è quello di sequenziare e studiare i nuovi virus africani per sconfiggerli o ridurne la pericolosità prima che raggiungano l'Europa ed il nostro Paese. Perché dalla salute dell'Africa dipende la salute di tutto il pianeta. E se nel 2050 in Africa vivranno più di 2 miliardi di abitanti, con condizioni igienico sanitarie precarie, dobbiamo intervenire subito perché non diventi terreno molto fertile per la nascita e lo sviluppo di nuovi virus. «Siamo di fronte a una crisi globale», dice John Nkengasong, virologo e consulente dell'amministrazione Biden per le malattie infettive, perché ciò che prima era locale ora oltrepassa ogni confine. «Abbiamo affrontato molte emergenze, dando un contributo determinante al Servizio Sanitario Nazionale, sempre con un approccio multidisciplinare – aggiunge il Direttore Generale dell'IZS, Nicola D'Alterio -. Conoscete il nostro lavoro nel corso della pandemia di Covid 19, sull'antibiotico-resistenza, nello studio e nel contrasto delle malattie trasmesse da vettori che rappresentano un'emergenza sanitaria, come West Nile Disease e Dengue»."
        },
        {
            "Title": "Brioche a mezzanotte? Perché il nostro orologio biologico dice “no”",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/14/news/brioche_a_mezzanotte_orologio_biologico-423549513/",
            "Content": "Negli ultimi anni si stanno accumulando sempre più evidenze scientifiche che dimostrano come mangiare di notte possa avere effetti deleteri sulla nostra salute, disturbando i ritmi circadiani e contribuendo all’insorgenza di disturbi metabolici. Quello che può sembrare un semplice spuntino fuori orario, infatti, manda segnali confusi al nostro orologio biologico, con conseguenze che vanno ben oltre una notte di sonno agitato. Ma cosa c’è di preciso in questo legame tra alimentazione e ritmi circadiani? E perché mangiare a tarda notte può risultare così dannoso? Longevità, fate sport e le vostre ossa ringrazieranno di Irma D'Aria 10 Ottobre 2024 Metabolismo in crisi Come è possibile che una brioche a mezzanotte possa fare tanto male? La risposta risiede nel nostro orologio interno, il sistema circadiano, un meccanismo biologico finemente regolato che controlla una serie di funzioni vitali, tra cui il metabolismo. Ebbene sì, anche il momento in cui mangiamo influenza questi processi. Il nostro orologio biologico è stato programmato dall’evoluzione per favorire l'assunzione di cibo durante le ore diurne, quando siamo svegli e attivi. Questo perché, a livello evolutivo, cacciare e raccogliere cibo di giorno era più sicuro e richiedeva meno energie rispetto al farlo di notte. Ma i tempi sono cambiati: le luci artificiali, i turni di lavoro notturni e la disponibilità di cibo 24 ore su 24 hanno modificato drasticamente le nostre abitudini, portandoci a mangiare in orari inconsueti. E qui sorge il problema. L’assunzione di cibo durante le ore notturne invia segnali contrastanti al nostro sistema circadiano, che non è preparato a gestire il metabolismo in modo ottimale fuori dai suoi ritmi naturali. Ciò può portare a una ridotta sensibilità insulinica, a un aumento dei livelli di zucchero nel sangue e, a lungo termine, all’insorgenza di malattie metaboliche come il diabete di tipo 2 e l’obesità. Dolore cronico, per affrontarlo alleniamoci di più di Aureliano Stingi 07 Ottobre 2024 Ormoni alterati Gli effetti negativi di una cena fuori orario non sono solo ipotesi teoriche: numerosi esperimenti condotti su modelli animali e confermati da studi clinici su esseri umani mostrano che mangiare in momenti non congrui con il proprio orologio biologico può alterare la produzione di ormoni, come la melatonina, che regolano i cicli di fame e sazietà. I topi, ad esempio, quando vengono alimentati in orari di “riposo” (equivalenti alle nostre ore notturne), sviluppano obesità e altre problematiche metaboliche anche mantenendo una dieta ipocalorica. Negli esseri umani i ricercatori hanno osservato che chi consuma il pasto principale più tardi, durante le ore serali, tende a guadagnare più peso rispetto a chi concentra l’assunzione calorica nelle prime ore della giornata. Ma perché avviene tutto questo? Il motivo sta nel fatto che, oltre a regolare il ciclo sonno-veglia, il nostro orologio circadiano coordina anche i ritmi di fame, sazietà e metabolismo energetico. Quando mangiamo in disaccordo con questi ritmi, il nostro corpo non riesce a utilizzare correttamente le riserve di energia, predisponendoci a una serie di squilibri metabolici. L’arma più potente contro il diabete 2? I nostri muscoli di Aureliano Stingi 30 Settembre 2024 Studiare i ritmi circadiani nell’uomo non è affatto semplice. Per evitare che la privazione di sonno influenzi i risultati degli esperimenti, i ricercatori hanno sviluppato protocolli come quello della “desincronizzazione forzata” (Forced Desynchrony), ideato da Nathaniel Kleitman. In questo protocollo i partecipanti vivono secondo giornate artificialmente accorciate o allungate (ad esempio, cicli di 20 o 28 ore) per osservare come reagisce il sistema circadiano senza accumulare debito di sonno. Questo metodo ha permesso di dissociare gli effetti del sonno da quelli dell’alimentazione e ha confermato che mangiare in orari sbagliati è un fattore di rischio indipendente. L’evidenza è chiara: limitare l’assunzione di cibo a determinate finestre temporali potrebbe diventare un obiettivo importante per la salute pubblica. Non si tratta di smettere di mangiare a una certa ora per motivi estetici, ma di promuovere il benessere metabolico e prevenire malattie croniche. Ad esempio, strategie come il \"time-restricted feeding” (alimentazione a tempo limitato) si sono rivelate promettenti nel migliorare la sensibilità insulinica e ridurre l’infiammazione. Quindi, la prossima volta che ci viene voglia di un panino a mezzanotte, ripensiamoci: non è solo una questione di calorie extra, ma di mantenere il nostro corpo in armonia con il suo ritmo naturale. Il vero segreto per una salute ottimale non è solo “cosa” mangiamo, ma anche quando. TAKE HOME MESSAGES: 1. Mangiare durante le ore notturne può alterare i ritmi circadiani e aumentare il rischio di malattie metaboliche. 2. Il momento in cui consumiamo cibo è fondamentale per il nostro metabolismo, oltre alla qualità e alla quantità degli alimenti. 3. Limitare l'assunzione di cibo a specifiche finestre temporali potrebbe diventare una strategia efficace per promuovere la salute metabolica. REF: https://www.annualreviews.org/content/journals/10.1146/annurev-nutr-062122-014528;jsessionid=Po72_X3NwAJwtqeZ1dsJ2a0oPxetW7S7lkIeOixS.annurevlive-10-241-10-106 Aureliano Stingi, dottore in biologia molecolare, lavora nell'ambito dell'oncologia di precisione e longevità Instagram: Aureliano _Stingi Twitter: @AurelianoStingi Questo è un articolo a pagamento, ma oggi te lo regaliamo.Buona lettura! LEGGI Chiudi Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Dolore cronico, per affrontarlo alleniamoci di più L’arma più potente contro il diabete 2? I nostri muscoli Alzheimer, da una proteina ‘spazzina’ la speranza di una terapia Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Elisa Di Francisca: “Ragazzi lo sport insegna ad affrontare le sconfitte”",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/09/news/elisa_di_francisca_ragazzi_sport_sconfitte-423544681/",
            "Content": "“Lo sport? Un modo per conoscermi e una via per vivere bene. Sotto la maschera, protetta dal fioretto dell’avversario, ho sempre avuto un dialogo continuo con me stessa”. La voglia di vincere, la paura di perdere: descrive così la scherma, che le ha regalato gloria e medaglie, Elisa Di Francisca, campionessa olimpica di fioretto ai Giochi di Londra 2012. Uno stile di vita che l’accompagna sempre, anche se non combatte più sfide a colpi di fioretto. Elisa Di Francisca è una fuoriclasse: 41 anni, è considerata una delle più grandi schermitrici di sempre. Si è conquistata il primo podio tutto italiano in una gara olimpica femminile. Passionale, piena di talento e determinazione, ha avuto la fortuna di incontrare sulla sua strada persone che l’hanno guidata, come il maestro Ezio Triccoli della scuola di Jesi, e il medagliato Stefano Cerioni, mentore e allenatore. Fu lui, infatti, a recuperarla dopo un abbandono giovanile. Lei è una combattente, anche oggi. Ha appena vinto il Premio come “Ambasciatrice del Fair Play Menarini”. Elisa Di Francisca a che cosa pensava nascosta dietro la maschera, quando era in gara? «La scherma è uno sport che si può paragonare agli scacchi. La componente psicologica è fondamentale. Quando perdevo un assalto, mi rimettevo la maschera e pensavo alla mossa successiva da fare. Era una riflessione continua, un modo per conoscere me stessa, i miei punti di forza e le mie debolezze». Come si è avvicinata alla scherma? «Ero una bambina che amava giocare ed esprimersi tramite il corpo. Ho iniziato prima con la danza, a cinque anni e mezzo, ma nel balletto c’era una componente estetica che non mi interessava. Così sono passata alla scherma. All’inizio era un gioco, divertimento puro. Crescendo, è nata la competizione. Poi è diventata qualche cosa di più: una sfida». Quanto è importante il controllo del corpo e dei riflessi nella scherma?«È importantissimo. Il lavoro che viene fatto è di posizione, perché è necessario porsi in modo asimmetrico, una posizione alla quale non siamo abituati. Bisogna stare centrati con il busto e quindi si lavora su equilibrio, velocità e reattività. Vengono fatti esercizi di coordinazione e per muovere velocemente i piedi. E poi c’è la mente che comanda, che abitua il corpo a fare certi movimenti». L’ex campione di calcio Dossena: “Ragazzi fate sport, andrete meglio a scuola” di Valeria Pini 26 Agosto 2024 Si parla di “danza della scherma”. «Si danza con l’avversario, si cerca il tempo giusto per permettere la stoccata. Conta la distanza con l’avversario. L’assalto di scherma potrebbe essere paragonato a un ballo, come la capoeira». Perché questa disciplina l’ha stimolata? «Per me è stato amore a prima vista. Mi ha regalato il gusto della sfida, una competizione che hai con gli altri ma soprattutto con te stesso. Ho imparato a conoscere i miei limiti, perché nei momenti strategici si rischia di cedere alle emozioni. Impari a conoscerti e a studiare gli avversari. E poi è bello allenarsi con una squadra. Mi ricordo con gioia la vittoria delle italiane, alle Olimpiadi di Londra nel 2012. E c’è altro: ti rimetti sempre in gioco». Quanto conta la motivazione? «Capire perché si fanno certe cose conta tantissimo. Nella scherma è il motore che spinge all’allenamento quotidiano. Non basta solo la passione». Come si affrontano le delusioni e che cosa consiglierebbe ai giovani? «Dopo aver perso ero dilaniata, ma il giorno dopo avevo già voglia di farcela e di vincere. Risalivo piano piano. Quando vedo questa generazione fragile, vorrei dire ai ragazzi che la vita è piena di insidie, ma c’è un modo per rialzarsi. I fallimenti aiutano a crescere. Bisogna fare di tutto per arrivare all’obiettivo, ma accettare anche di non riuscire. Ed è importante amare quello che si fa. Se qualche cosa non piace, bisogna avere il coraggio di invertire la rotta. Anche se in famiglia si ha un percorso tracciato, va capito che cambiare non è una sconfitta: accade nella scelta delle superiori o all’università». È vero che la sconfitta può essere utile? «Se perdi sai che devi fare qualche cosa. Dalla sconfitta c’è sempre da imparare, mentre dalla vittoria non impari nulla». Come mai tanti ragazzi hanno problemi psicologici oggi? «Le responsabilità sono degli adulti: le istituzioni, la famiglia, la scuola. Servono strategie diverse. I ragazzi dovrebbero fare sport, essere sostenuti da passioni artistiche. Sono punti di riferimento importanti per crescere bene. Dobbiamo stimolare i loro interessi. È inoltre fondamentale dare fiducia ai bambini, fin da piccoli. Far capire loro che possono convivere con una maestra che non amano, perché nella vita ci sono sempre difficoltà». Adolescenti nella 'trappola' dei social. A 19 anni le cose peggiorano dalla nostra inviata Valeria Pini 07 Giugno 2024 Lei ha raccontato delle violenze subite da un fidanzato da ragazza. Come ne è uscita? «Con un amore sbagliato, a 18 anni, avrei potuto prendere una cattiva strada. Dopo quell’episodio mi sono detta che non avrei mai più subito violenze. Amare non è questo. Ho imparato ad amarmi, a essere consapevole delle mie qualità. L’amore, quello vero, andrebbe introdotto a scuola come materia obbligatoria. Mi colpiscono molto i racconti di femminicidio. Noi donne dobbiamo imparare a conoscere il nostro valore. Possiamo fare tutto». E cosa devono fare gli uomini? «Molti uomini devono rispettare le donne e capire che alla loro virilità non è tolto nulla, se in quel momento hanno una compagna che è più di loro, se lei raggiunge dei traguardi che loro non sono riusciti a raggiungere. Devono prendere esempio da lei e capire che possono piangere, ma che devono rialzarsi». Molti atleti vivono male la fine della carriera. Per lei come è andata? «Ho smesso nel febbraio 2020, in pieno Covid. Era un momento di successo, ero la numero due al mondo. Anche se continuavo a vincere, le cose stavano cambiando. C’erano giovani bravi ed ero felice di vederli in gara. Volevo lasciare un ricordo di me al massimo. È stata una scelta personale, perché volevo un secondo figlio e avevo deciso di stare di più con il primo. Volevo normalità». Lo sport le ha dato la gloria e la notorietà, ma anche un’impostazione di vita. Oggi i bambini sono sempre più sedentari e questo influisce anche sulla loro psiche. Come convincerli a muoversi? «Quando vado nelle scuole vedo che molti avrebbero bisogno di più esercizi di motricità e coordinamento. Non ci sono più i cortili dove inventare giochi. I ragazzini non sanno saltare alla corda, non si divertono con la campana. Bisogna tornare all’esercizio fisico come divertimento. E poi nel movimento conta molto la famiglia. I genitori devono portare i bambini in bicicletta durante il fine settimana. Ho due figli maschi e con loro organizzo attività ludiche. Si salta, si corre e rispettiamo le regole». Sempre regole anche per l’alimentazione come ogni buon atleta: è così? «Ci sono eccezioni e sere in cui mangiamo pizza e patatine fritte. Ma nel quotidiano scelgo sempre per i miei figli un’alimentazione a base di pasta, a volte integrale, con proteine, orzo, verdure. Evito di comprare merendine a casa, ma se vanno fuori non ci sono proibizioni. Sono, comunque, situazioni eccezionali». Droghe in adolescenza, il rischio è compromettere per sempre la salute mentale di Valeria Pini 28 Giugno 2024 Argomenti esercizio fisico salute mentale psicologia Questo è un articolo a pagamento, ma oggi te lo regaliamo.Buona lettura! LEGGI Chiudi Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Perché la gratitudine fa bene alla salute e regala serenità Oltre tre milioni di italiani con disturbi mentali, crescono ansia e depressione Disturbi neuropsichici dell’infanzia, mancano 300 posti letto per curare i giovanissimi Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Stellantis, Elkann: “Pieno sostegno a Tavares. Non servono fusioni”",
            "Source": "La Stampa",
            "Date": "2024-10-15",
            "Link": "https://www.lastampa.it/economia/2024/10/15/news/elkann_sostegno_tavares_stellantis_fusioni-14717750/",
            "Content": "(reuters) Abbonati per leggere anche"
        },
        {
            "Title": "Vigliotti (Bei): “Tra Stati e privati serve una maxi-alleanza che renderà l’Ue più competitiva”",
            "Source": "La Stampa",
            "Date": "2024-10-15",
            "Link": "https://www.lastampa.it/economia/2024/10/14/news/vigliotti_bei_investimenti_green_draghi_letta_italia-14716553/",
            "Content": "«Aspettiamo la chiamata da parte degli attori economici, così come dai governi, per rendere realtà i rapporti Draghi e Letta. La Banca europea per gli investimenti è pronta». Le parole di Gelsomina Vigliotti, vice presidente della Bei, arrivano a pochi giorni dal maxi accordo con Intesa Sanpaolo per una controgaranzia da 500 milioni di euro che permetterà di creare un portafoglio di garanzie bancarie fino a un miliardo, contribuendo ad attivare investimenti nell’economia reale per 8 miliardi di euro. «La partnership fra pubblico e privato è sempre possibile. Noi siamo disponibili per migliorare l’economia europea attraverso la sostenibilità e lo sviluppo del green». Un compito richiesto a gran voce dagli investitori ma anche dalle nuove generazioni. il retroscena Dieci miliardi di tasse: il governo punta ad aumentare le imposte Alessandro Barbera 13 Ottobre 2024 La potenza di fuoco della Bei, come fa notare Vigliotti, è notevole. «Nel 2023 abbiamo firmato nuovi contratti di finanziamento per circa 88 miliardi di euro. Si tratta di progetti focalizzati sulle priorità europee, come azioni contro il cambiamento climatico, infrastrutture sostenibili e salute», spiega a La Stampa. La prospettiva, come anche sottolineato dalla presidente Nadia Calviño, è quella di un costante aumento. «Non ci sono ancora dati definitivi, ma saranno più elevati rispetto ai precedenti», evidenzia Vigliotti. E stesso, anche se non si sbilancia troppo, si potrà dire in riferimento al prossimo anno. «La Bei è la banca del clima dell’Ue, nonché il maggiore finanziatore pubblico del settore idrico a livello mondiale. Il nostro impegno non verrà meno. Specie verso l’Italia che, con oltre 40 operazioni per un totale di 3,75 miliardi di euro negli ultimi 5 anni, è il principale beneficiario del sostegno della Bei per il settore idrico». IL CASO Draghi: verso una stagione di tassi alti MARCO BRESOLIN 01 Ottobre 2024 Lo sguardo di Vigliotti però va oltre. «Siamo in una fase storica decisamente complessa, le sfide sono numerose. Tanto a livello geopolitico quanto a livello regionale», sottolinea. I lavori preparati da Draghi e Letta, su competitività ed evoluzione del mercato unico, sono stati accolti con interesse dai policymaker europei. Ma servono risorse per metterli a terra. Circa 800 milioni di euro l’anno, secondo l’ex presidente della Bce. «Il nostro compito non verrà meno - ragiona Vigliotti - e anzi siamo già attivi per rafforzare la nostra partecipazione allo sviluppo dell’Ue». Fondamentale sarà «mobilitare i capitali pubblici, ma soprattutto privati». Come sottolineato più volte all’Eurogruppo e all’Ecofin, dice Vigliotti, «il ruolo della Bei per il completamento dell’Unione del mercato dei capitali». In questo senso, nota, «il Wind Package rappresenta uno strumento utile per fare leva finanziaria e rafforzare il ruolo dell’Ue sui mercati internazionali». Cruciale sarà quindi proseguire con il Green Deal, spiega. Non nega che ci siano alcuni intoppi, ma la direttrice è precisa. IL RETROSCENA Il piano Draghi divide l’Europa su liberalizzazioni e nucleare MARCO BRESOLIN 26 Settembre 2024 Non a caso uno dei capitoli più interessanti, secondo Vigliotti, sarà quello dedicato alle fonti energetiche pulite. In tal senso, «la Bei metterà a disposizione 5 miliardi di euro per rafforzare la fornitura di garanzie bancarie commerciali per gli investimenti delle imprese del settore eolico. Si prevede che il programma sosterrà fino a 80 miliardi di euro di nuovi investimenti nel settore, che a loro volta contribuiranno a generare 32GW di energia eolica». Le garanzie della Bei sosterranno «gli investimenti delle imprese che producono attrezzature per l’energia eolica, l’interconnessione alla rete, e componenti chiave per l’eolico». La novità di questo pacchetto, evidenzia, «è che le controgaranzie contribuiranno a facilitare l’ottenimento di garanzie di progetto (non il finanziamento degli investimenti/capex, quindi, ndr), che è l’esigenza critica che gli operatori del settore stanno affrontando». La sveglia di Draghi all'Ue (e all'Italia): “Rapporto sulla competitività europea è un invito a fare presto” FRANCESCA DEL VECCHIO 19 Settembre 2024 Per fare ciò, rimarca Vigliotti, «oltre ai finanziamenti a condizioni agevolate, la Bei offre anche servizi di consulenza tecnica, gratuiti per il settore pubblico, volti ad accompagnare tutte le fasi del progetto». Un esempio, racconta, è Roma capitale Roma. Come? Attraverso un «accordo di consulenza tecnica, gratuita, firmata con il sindaco Roberto Gualtieri per sostenere le risorse, pianificazione, implementazione e monitoraggio dei fondi messi a disposizione per interventi volti a migliorare l’efficienza energetica di oltre 200 edifici scolastici nell'area di Roma Capitale tra il 2023 e il 2027». Energia e Pnrr: Meloni chiede aiuto a Draghi ALESSANDRO BARBERA, ILARIO LOMBARDO 18 Settembre 2024 La priorità, secondo Vigliotti, «è accelerare con un mercato europeo pienamente integrato». Perché, come sottolinea, «per riprendere le parole di Draghi, o si fa il salto ora o non si fa mai più». In altre parole, una occasione – in cui rientra anche il Piano nazionale di ripresa e resilienza (Pnrr) – che non può essere sprecata."
        },
        {
            "Title": "It Wallet, arriva il portafoglio digitale: i documenti nello smartphone",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/15/news/it_wallet_app_portafoglio_digitale-14718603/",
            "Content": "A partire da settembre 2024 l’IT Wallet sarà messo a disposizione su richiesta degli utenti. Entro dicembre 2024 ci sarà il lancio pubblico Patente e tessera sanitaria in un wallet digitale nel telefono. Parte il portafoglio sullo smartphone, chiamato It Wallet, che consente a tutti i cittadini italiani di non portare più con sé fastidiosi portafogli fisici da tenere in tasca o in borsa e di avere tutto sempre a portata di mano, nel telefonino. I primi test sono partiti già in estate, dedicati a un numero limitato di persone, che hanno potuto provare questa trovata tecnologica. Ora il portafoglio digitale su smartphone viene presentato ufficialmente e poi sarà lanciato per 50mila italiani. Dal 4 dicembre dovrebbe essere operativo per tutti. E nel 2025 inizieranno i primi servizi digitali, grazie al \"dialogo\" dei documenti caricati sullo smartphone con bancomat o altro. L'Italia, in questo senso, precede gli altri Paesi europei. It Wallet sarà integrato nell'app Io, che già è stata scaricata da milioni di italiani. Il supporto potrà contenere, al momento, patente di guida, tessera sanitaria e carta europea per la disabilità. In futuro potranno essere contenuti nel supporto anche documenti di identità, certificati di nascita, residenza, matrimonio, titoli scolastici, attestati Isee o di disoccupazione, e ancora il fascicolo sanitario elettronico, abbonamenti a mezzi pubblici e non solo. Insomma, un portafoglio vero e proprio, con tutto quello che, al momento, tutti tengono in tasca o in borsa. Secondo quanto prescrive l'Europa, i Paesi avranno tempo fino a fine 2026 per dare il via a questi portafogli elettronici. L'obiettivo è la semplificazione attraverso la digitalizzazione."
        },
        {
            "Title": "Tumore metastatico del seno: percorsi dedicati attivi solo nel 18% dei centri",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/oncoline/2024/10/14/news/tumore_metastatico_seno_percorsi_dedicati-423554896/",
            "Content": "Ancora troppo pochi. Per la precisione i Pdta, ovvero i Percorsi Diagnostico Terapeutici Assistenziali dedicati al tumore metastatico del seno sono attivi soltanto nel 18% dei centri di senologia. È uno dei dati che emergono da due indagini condotte dalla Fondazione IncontraDonna e presentati a Roma in un evento ospitato nella sede dell’Agenzia Nazionale per i Servizi Sanitari Regionali (Agenas). I numeri dell’inadeguatezza Dalle due indagini, condotte su centri di senologia e pazienti con tumore metastatico del seno, si evince che solo il 18% degli oncologici afferma di lavorare in strutture sanitarie in cui sono attivi questi Percorsi. Il 56% afferma di discutere abitualmente, in incontri multidisciplinari, i casi metastatici. Tuttavia, solo l’11% dei centri dedica incontri specifici a questa tipologia di pazienti. Risulta buona l’offerta di esami innovativi, come i test NGS (67%) o la biopsia liquida (45%), così come la disponibilità di partecipazione a trials clinici (75%). Il 78% delle pazienti intervistate vorrebbe che venissero apportati cambiamenti al proprio percorso di cura e assistenza: maggior tempo da parte degli oncologi da dedicare alle visite, informazioni chiare e accessibili sulla neoplasia metastatica e sugli effetti collaterali delle terapie somministrate. Tumore al seno avanzato, le nuove linee guida internazionali di Mara Magistroni 05 Luglio 2024 4mila nuove diagnosi all’anno Si stima che fino al 7% dei casi di tumore alla mammella si presenti già in fase metastatica al momento della diagnosi iniziale. “Questo significa - sottolinea Fabio Puglisi, direttore del dipartimento di Oncologia Medica presso l’Irccs Cro di Aviano e responsabile scientifico del Progetto ‘Officina #metastabile insieme ad Andrea Botticelli - che il sistema sanitario deve farsi carico di circa 4.000 nuove diagnosi ogni anno, in cui la tempestività della gestione è un fattore cruciale. Sebbene la forma metastatica sia curabile grazie a trattamenti innovativi ed efficaci, non è ancora guaribile nella quasi totalità dei casi. È quindi fondamentale puntare a raggiungere e mantenere la migliore qualità di vita possibile per i pazienti. I Pdta sono strumenti essenziali per garantire un approccio realmente multidisciplinare alle cure. La collaborazione tra diverse figure professionali all'interno dei centri specializzati è indispensabile per assicurare un percorso di cura personalizzato, completo e di elevata qualità”. Tumore al seno con metastasi cerebrali, con chemioterapia ‘smart’ si allunga la sopravvivenza di Irma D'Aria 14 Settembre 2024 L’Osservatorio Agenas Agenas attraverso l’Osservatorio per il monitoraggio e l’implementazione delle Breast Unit, monitora non solo la verifica dello stato di attuazione dei centri, dei servizi e delle funzioni, ma anche la promozione di percorsi dedicati ai pazienti con tumore della mammella metastatico che spesso non trovano una presa in carico rapida ed efficiente e una fase rivalutativa tempestiva. “Agenas - dichiara Manuela Tamburo De Bella, responsabile delle Reti cliniche ospedaliere dell’Agenzia - è impegnata sia nell’implementazione di indicatori di processo e di esito dedicati da mettere a disposizione delle Regioni/P.A., sia nell’integrazione ospedale-territorio cruciale proprio per i pazienti oncologici in cronicità di trattamento”. Giornata per il tumore al seno metastatico: cosa serve alle pazienti di Dario Rubino 09 Ottobre 2024 La campagna Officina #metastabile Sono oltre 37mila le donne in Italia che convivono con una diagnosi di tumore metastatico del seno, un dato che dimostra come oggi sia possibile cronicizzare anche gli stadi più insidiosi della neoplasia. “Abbiamo sentito forte l’esigenza di dare continuità al nostro impegno sul tumore metastatico del seno e far evolvere la campagna Metastabile che diventa, in questa quarta edizione, un progetto: Officina #metastabile”, afferma Adriana Bonifacino, oncologa e presidente di Fondazione IncontraDonna. “Vogliamo al nostro fianco Istituzioni, Associazioni di pazienti, pazienti, e clinici, per far sì che il diritto alla salute possa riguardare indistintamente tutte le donne (e uomini in minima percentuale) con una progressione della malattia oncologica. Queste persone non devono essere lasciate sole, in balìa di informazioni poco chiare e confuse. Come Fondazione chiediamo accesso alle cure, velocizzazione dei tempi di approvazione dei farmaci e assistenza psiconcologica come basi sulle quali costruire il futuro della presa in carico delle pazienti”. Il punto di vista delle pazienti Come è facilmente immaginabile, è forte il coinvolgimento delle pazienti in questo progetto a loro dedicato. \"È per me un piacere partecipare al Focus Group per pazienti e alle tavole rotonde organizzate all’interno del progetto Officina #metastabile”, afferma Antonella Iadanza, Patient Advocate e Membro del Cda di Fondazione IncontraDonna. “Sono felice di constatare che si prenda finalmente atto del fatto che le pazienti metastatiche sopravviventi ora sono tante e per questo è necessario considerare la qualità della loro vita. Abbiamo bisogno di accedere alle innovazioni terapeutiche, ai nuovi test, al supporto psico-oncologico e dobbiamo davvero poter seguire un Percorso di Diagnosi, Cura e Assistenza a noi dedicato e che ci consenta di condurre, consapevolmente, una vita migliore. Voglio anche ringraziare di cuore tutte le altre Associazioni che si sono unite a noi in questa iniziativa”. Le prossime tappe Officina #metastabile proseguirà nel 2025 per continuare a promuovere modelli organizzativi possibili per diffondere Pdta dedicati al tumore metastatico del seno sul nostro territorio così variegato. Verranno coinvolti di nuovo manager della salute, clinici, pazienti e istituzioni nazionali, assessorati regionali, responsabili delle reti oncologiche, dei centri di senologia e di oncologia, ed in primis Associazioni di pazienti che perseguono i nostri stessi obiettivi. Il progetto gode in questa edizione di diversi patrocini, tra cui Rai Per la Sostenibilità - ESG e AGENAS ed è sostenuto anche grazie al contributo non condizionante di Gilead e Menarini Stemline, Daiichi Sankyo - Astrazeneca, Pfizer. Argomenti tumori La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato La Zampa L’incredibile complicità del cane Teodoro con il gatto Iris: “Sono come gemelli, vivono in simbiosi” di Aurora Iberti Leggi anche Donne migranti, per il tumore del collo dell’utero l’incidenza è doppia Tumore del polmone, il 90% delle diagnosi è causato dal fumo, Aiom: “Sigarette più care di 5 Euro” Frecciarosa: consulenze gratuite a bordo treno per la prevenzione oncologica Salute Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto Storie di donne con tumore al seno: una docuserie alla Festa del Cinema di Roma Tumore metastatico del seno: percorsi dedicati attivi solo nel 18% dei centri di Irma D'Aria leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Lucrezia, studentessa con X fragile si laurea in Filologia Moderna",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/11/news/lucrezia_x_fragile_laurea-423549847/",
            "Content": "Lucrezia Giannoccaro ha 29 anni ma è nata due volte. Mentre si laureava all’Università degli Studi di Bari, in Filologia Moderna, discutendo una tesi intitolata: “Nati due volte: da Giuseppe Pontiggia alla mia esperienza personale”, ha detto di avere avuto anche lei una doppia nascita. La storia Ha raccontato infatti, dinanzi a professori, famiglia, tutor universitari, educatori e amici, la sua storia spiegando di essere nata una prima volta quando è venuta al mondo e la seconda dopo la scoperta di presentare la Sindrome X Fragile, una condizione genetica rara considerata ad oggi la principale causa monogenica di disabilità intellettiva. Sindrome dell'X fragile, ora si può scoprire con un test genetico di Noemi Penna 11 Gennaio 2022 Raccontare la sindrome Nel 2021, in occasione della laurea triennale, Lucrezia aveva già deciso di affrontare il tema della sindrome, descrivendone, gli aspetti linguistici. “Voglio far conoscere a tutti questa condizione e far capire che anche noi possiamo apprendere e studiare”, così aveva detto ai tempi. Per la laurea magistrale, ha invece ripercorso la sua storia di vita illustrando i primi anni di scuola, le sfide combattute dai genitori Edda e Vito che immensamente ed incondizionatamente la amano e le difficoltà che lei e il fratello Pierantonio, anch’egli con Sindrome X Fragile, hanno affrontato e continuano ad affrontare per rimanere al passo di una società che corre veloce, spesso senza fornire i supporti necessari a chi ha una falcata più lenta. Ha descritto la sofferenza legata a quella solitudine che probabilmente solo chi indossa una diagnosi così importante può realmente comprendere. “Il mio timore è che la gente mi giudichi solo per l’X Fragile, senza volermi conoscere davvero”, ha scritto nel testo. Autismo, storia di Pietro e di come a sei anni sta imparando a parlare di Irma D'Aria 01 Aprile 2023 Allo stesso modo, ha descritto le sue difficoltà di apprendimento, la rabbia di non sapere comprendere come gli altri, ma la speranza di farcela ugualmente, anche quando purtroppo veniva lasciata ai margini del cerchio del gruppo dei pari. La scelta \"Ho scelto di andare in università perché io amo studiare e perché non volevo rinunciare ancor prima di provarci”, ha raccontato in uno dei nostri incontri. In effetti, Lucrezia che non si è mai arresa, anche quando la vita non le era lieve, anche quando non riusciva a superare gli esami universitari. Una persona che nella fragilità ha scoperto una nuova forza. Nelle ultime pagine della tesi, la studentessa ha chiesto alle varie figure professionali di lasciarle una testimonianza, dalle scuole elementari ad oggi e nel rileggerle insieme, ha chiesto: “Quanto sono cresciuta, vero?”, quasi sorpresa che maturare fosse possibile anche per lei. La voglia di imparare Ho conosciuto Lucrezia nel 2018, quando mentalmente mi ricordava una bambina curiosa, che aveva fame di imparare a camminare da sola. Insieme, abbiamo lavorato e lavoriamo ancora oggi sulla consapevolezza della propria condizione, sulla gestione emotiva, sul problem solving e sulla possibilità di porsi obiettivi realmente perseguibili. Quello della laurea lo era e lo è stato grazie alla meravigliosa persona che Lucrezia è e a una squadra di lavoro che, a mio avviso, è doveroso citare e ringraziare, non solo per il riconoscimento dei meriti, ma soprattutto affinché le famiglie e gli individui stessi con disabilità intellettiva, possano ricostruire un simile percorso. Sono le tutor universitarie Ornella Martinelli e Laura Martorana messe a disposizione dall’Università di Bari che con passione ed amore hanno curato i suoi ultimi passi; l’educatrice Donatella Follieri del progetto Pro.VI della regione Puglia che ha supportato il suo studio fuori dalle aule universitarie; la sua famiglia che dopo la diagnosi ha saputo rinascere senza mai porsi dei limiti e costruire una squadra di lavoro e i professori universitari. Credo che la disabilità intellettiva diventi un limite quando ci si dimentica che la diversità non solo è ricchezza, ma anche stimolo ad una maggiore flessibilità nel mondo circostante. Questo ostacolo noi non lo abbiamo mai visto. “Come guerriere dolci”, “senza fretta, ma senza sosta” – parole che ci siamo ripetute tante volte – abbiamo costruito un piccolo esercito di persone che avevano come unico obiettivo quello di permettere a Lucrezia di splendere di luce propria. Quella luce è accecante. L’Università di Bari è stata lieta di accompagnarla fino ad oggi. Sono certa che per il mondo lavorativo, qualunque strada lei decida di percorrere, sarà una fortuna accoglierla. Ad maiora. Alice Montanaro, Psicoterapeuta cognitivo-comportamentale Ricercatrice nel campo delle sindromi genetiche Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche Tumore della prostata: le regole per la prevenzione al maschile Adolescenti e bullismo: la tragedia di un quindicenne e un sistema che non sa fare prevenzione Il disagio nel piatto: i disturbi alimentari nei giovani Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Daniele Rezza, la confessione dell'omicida di Rozzano",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/daniele_rezza_rozzano-14716262/",
            "Content": "(ansa) «Ho rovinato due famiglie». La sua e quella di Manuele Mastrapasqua, il ragazzo di 31 anni che Daniele Rezza ha ucciso con una coltellata la notte dell’11 ottobre a Rozzano, nel Milanese. La confidenza è stata fatta con l’avvocato Maurizio Ferrara lo scorso sabato, dopo l’interrogatorio con il pm di turno Maria Letizia Mocciaro e i carabinieri della squadra Omicidi del nucleo investigativo di Milano. Oggi il diciannovenne è comparso davanti al giudice delle indagini preliminari, Domenico Santoro, nel carcere di San Vittore per l’udienza di convalida del fermo che lo vede accusato di rapina e omicidio pluriaggravato. Con lui c’era ancora il legale Ferrari, che nel corso del confronto ha annunciato l’intenzione di rimettere il mandato per «questioni personali». Rozzano, gli ultimi istanti di vita di Manuel Mastrapasqua e il killer con il coltello La confessione Il giovane ha comunque risposto alle domande del giudice e, di fatto, ribadito quanto già detto con gli inquirenti. «Quella sera lui esce di casa non con l’intento di commettere una rapina, anche farlo alle due di notte a Rozzano non è una grande idea - ha riferito l’avvocato -. Era nervoso e passeggiava quando ha incontrato il ragazzo (Mastrapasqua, ndr) e incidentalmente ha deciso di rapinarlo. C’è una reazione e tira fuori il coltello». Il racconto al padre Solo quando ha saputo della morte del trentunenne avrebbe riferito al padre di uno possibile coinvolgimento: «”Forse sono stato io” e anche questo forse è dettato da un dettaglio - ha sottolineato il legale - Daniele colpisce il ragazzo in un determinato punto della strada, ma le notizie ne riportavano un altro». Un aspetto che per l’avvocato avvalora la tesi che Rezza non si fosse accorto che l’unica coltellata sferrata fosse stata mortale. Con il giudice il 19enne, con un precedente da minore per tentato furto e uno da maggiorenne per rapina impropria, ha parlato anche del suo estemporaneo piano di fuga. Da casa era scappato senza nessun cambio d’abito e solo dieci euro nel portafoglio. Sulle condizioni del giovane l’avvocato si è limitato a dire: «È la quinta volta che lo vedevo, più che freddezza posso dire che sembra distaccato come se quanto accaduto fosse qualcosa al di fuori del suo mondo». Il gip di Milano Domenico Santoro ha convalidato il fermo e applicato la custodia cautelare in carcere per Daniele Rezza."
        },
        {
            "Title": "Da Bill De Blasio a Boris Becker. Pronto il Leadership Forum 2024",
            "Source": "La Stampa",
            "Date": "2024-10-15",
            "Link": "https://www.lastampa.it/sport/2024/10/14/news/da_bill_de_blasio_a_boris_becker_pronto_il_leadership_forum_2024-14717409/",
            "Content": "Mercoledì 16 e giovedì 17 ottobre più di 1700 tra top manager, CEO, imprenditori e decision maker si troveranno a Milano, al Teatro degli Arcimboldi, per il LEADERSHIP FORUM 2024: business event organizzato da Performance Strategies che ospita i più grandi business thinker del panorama globale e del mondo accademico e culturale, fornendo ai decision maker gli strumenti per guidare il cambiamento delle proprie imprese. Dodici i relatori, tre di cui sono eccellenze italiane conosciute in tutto il mondo; più di 10 ore di interventi e speech alternati a momenti di networking in cui poter condividere le proprie impressioni su quanto appena ascoltato con gli altri partecipanti “in un evento unico per ispirare il cambiamento, trasformare le imprese e ripensare insieme il futuro del business. Il cambiamento è ogni giorno. Imprese, organizzazioni e persone si misurano con spinte globali e grandi trasformazioni sociali che quasi mai è possibile prevedere. Ciò che i leader possono e devono fare è sviluppare modelli per fare impresa in modo più sostenibile, individuando strategie flessibili e sicure che permettano di restare in gioco anche in periodi di forte instabilità” - commenta Marcello Mancini, CEO di Performance Strategies. Apre la due giorni, mercoledì 16 ottobre, Dan Ariely, uno dei maggiori esperti di economia comportamentale, che ridefinisce il decision making secondo le logiche che rendono i team più motivati e focalizzati sugli obiettivi, con un intervento dal titolo Razionalmente irrazionali; segue il sindaco di New York per due mandati Bill De Blasio. che ha affrontato la sfida della crisi pandemica nella città più popolosa e complessa d’America, offrendo una chiave per leggere il futuro anche nei momenti di incertezza, parlando appunto di leadership in tempi di crisi. Protagonista dell’ultimo incontro della mattinata è Roberto Bolle, il primo a diventare al contempo Étoile della Scala e Principal Dancer dell’American Ballet Theatre di New York, è il simbolo della danza italiana del mondo e di un mindset della performance incentrato su talento e disciplina, con lo speech Dare forma all’eccellenza. Ad aprire il pomeriggio è l’intervento Longevità e uguaglianza di genere di Avivah Wittenberg--Cox, esperta sui temi della gender & generational balance, ha delineato stili di leadership più inclusivi per rendere le aziende più eque e competitive; subito dopo sul palco analista politica ed esperta di finanza e risk management Michele Wucker, che ha elaborato il concetto di Rinoceronte grigio (presentato per la prima volta al World Economic Forum di Davos), che sta rimodellando il decision making nella gestione delle crisi parlando proprio di Decision Making. Chiude la giornata uno dei più grandi tennisti della storia: si tratta di Boris Becker, il più giovane vincitore di Wimbledon, ha collezionato 716 successi divenendo, dopo la sua rovina e la sua rinascita, un emblema di resilienza. Si riprende il giorno successivo, giovedì 17 ottobre, con Jay Samit che ha rivoluzionato aziende come Sony, Universal e Emi, collaborando con Bill Gates, Steve Jobs e Richard Branson e divenendo il pioniere della digital transformation che, sul palco del Leadership Forum 2024 porterà lo speech Crescere nell’era dell’innovazione; subito dopo prenderanno parola Diego Della Valle, Presidente e AD di Tod’s, siede nel CdA di LVMH e di RCS, uno dei protagonisti mondiali nel settore luxury, espressione di un’imprenditorialità in grado di delineare sempre nuovi scenari competitivi, insieme a Marco Tronchetti Provera, alla guida di Pirelli dal 1992, di cui oggi è Vice Presidente Esecutivo, membro del CdA di RCS Mediagroup e dell’Università Bocconi di Milano, testimone delle nuove dimensioni della competitività aziendale, che si confronteranno sulle priorità e obiettivi strategici per l’impresa di oggi. Il primo appuntamento del pomeriggio è con Amy C. Edmondson, al primo posto della Thinkers50, docente di management ad Harvard che esplora le dinamiche dell’insuccesso per favorire la crescita e l’innovazione, con l’intervento La scienza di fallire bene; subito dopo Erin Meyer, autrice de La Mappa delle culture e studiosa delle differenze aziendali nelle diverse zone del mondo, per costruire nuovi modelli di management nelle aziende con team globali, approfondirà proprio il concetto della Mappa delle culture. La chiusura dell’evento è affidata a Ginni Rometty, Ceoe Presidente di IBM fino al 2020, è una delle business executive più influenti al mondo, Testimonianza vivente di Leadership trasformativa, per guidare le imprese a navigare con successo i grandi cambiamenti socioeconomici, e al suo intervento Good Power. “Partecipare al Leadership Forum - commenta Francesco Manzullo, Managing Director di Performance Strategies - significa vivere un’experience di aggiornamento ma anche di networking. Le aziende partecipano con le loro prime linee e riescono in due giorni a sviluppare nuove relazioni che gettano le basi di opportunità e lead generation. Non a caso avremo in sala oltre 1.700 decision maker provenienti da più di 600 aziende, in primis i nostri partner, tra i quali Deloitte, Bosch, Edison Next, Chaberton Partners, Vianova, Delta Air Lines, CFMT, POLIMI GSoM Management Academy, Meliá Hotel International, Tucano, Nespresso, Chateau d’Ax e Maka Language Consulting”. Il Leadership Forum è un evento di Performance Strategies, un brand di Roi Group. Roi Group studia, seleziona e divulga idee e conoscenze per soddisfare il costante bisogno di crescita e di cambiamento di persone e imprese. Con i suoi brand costituisce un ecosistema del sapere in cui idee e competenze provenienti dall’ambito del business e dell’impresa, delle scienze sociali e umane e dell’editoria si contaminano in una continua ricerca di nuove prospettive. Performance Strategies organizza business event di aggiornamento, ispirazione e networking sui temi centrali del management. Life Strategies crea corsi, eventi e festival di crescita personale con i maggiori esponenti delle scienze umane e sociali. InSpeaker supporta le aziende nell’individuare il testimonial e le tematiche ideali per realizzare eventi aziendali, kick-off e convention. Roi Edizioni pubblica le voci dei pensatori più autorevoli e innovativi a livello mondiale. Un know-how poliedrico in grado di produrre sinergie inedite al servizio della trasformazione di persone e organizzazioni."
        },
        {
            "Title": "Serie A1 volley femminile: Scandicci esonera Antiga, in arrivo Gaspari",
            "Source": "La Stampa",
            "Date": "2024-10-15",
            "Link": "https://www.lastampa.it/sport/volley/2024/10/15/news/serie_a1_volley_donne_scandicci_esonera_antiga-14718816/",
            "Content": "Stéphane Antiga, il tecnico esonerato da Scandicci foto LVP/Maurizio Anatrini La Savino Del Bene Volley ha esonerato Stéphane Antiga. Il tecnico francese, già commissario tecnico campione del mondo con la Polonia maschile nel 2014, non ricoprirà più il ruolo di allenatore della prima squadra toscana che è prima in classifica dopo due giornate di campionato. «Questa decisione - riporta una nota della società che milita nella A1 femminile -, presa dal club con profondo rispetto per il percorso professionale di Antiga, è motivata dalla volontà di garantire alla squadra le migliori condizioni per affrontare una stagione appena iniziata e ricca di obiettivi ambiziosi. Dopo una valutazione si è constatata una diversità non conciliabile di vedute sul percorso di sviluppo tecnico della squadra». «Desideriamo esprimere a Stéphane Antiga il nostro sincero ringraziamento per il lavoro svolto - conclude la Savino Del Bene -. A lui va il nostro più sentito augurio per il proseguimento della sua carriera professionale». La squadra guidata fino a poche ore fa da Antiga è reduce dalla vittoria in tre set nella stracittadina del capoluogo toscano contro Il Bisonte Firenze. Un match in cui Scandicci ha faticato in ogni set venendone a capo anche grazie all'MVP Castillo, oltre alla solita Antropova da 18 punti. Favorito alla successione di Antiga è Marco Gaspari, fino alla scorsa stagione sulla panchina di Milano. La decisione del club toscano dovrebbe arrivare nelle prossime ore."
        },
        {
            "Title": "RubyTer, caso Berlusconi-Olgettine: Cassazione ordine processo di appello",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/ruby_ter_berlusconi_cassazione_appello_olgettine-14715839/",
            "Content": "Si dovrà celebrare il processo di appello del filone Ruby ter. Lo ha deciso la sesta sezione della Cassazione accogliendo il ricorso per saltum della Procura di Milano contro la sentenza di assoluzione nei confronti di 23 anni coimputati di Silvio Berlusconi del processo milanese Ruby ter. I giudici della Suprema corte hanno dichiarato prescritte le accuse di falsa testimonianza per le cosiddette ex olgettine mentre ha disposto che ci sia l’appello sugli imputati e altri partecipanti alle cosiddette ‘cene eleganti’ ad Arcore a cui era contestata la corruzione in atti giudiziari, tra cui Karima El Mahroug, al secolo Ruby. Per la procuratrice aggiunta Tiziana Siciliano e il pm Luca Gaglio la sentenza emessa il 15 febbraio 2022 dai giudici della settima sezione penale del Tribunale è «affetta dai vizi di legge». Nell’atto di impugnazione era stato escluso il leader di Forza Italia, scomparso il 12 giugno 2022. Tutti gli imputati per corruzione in atti giudiziari, mandati assolti, «avrebbero dovuto essere condannati per tale delitto, potendo la causa di esclusione della colpevolezza applicarsi solo al reato dichiarativo, ed essendosi la corruzione in atti giudiziari, prima delle deposizioni, già consumata», sostengono i pm milanesi secondo i quali il «ragionamento sviluppato in sentenza» dai giudici Tremolada-Pucci-Gallina «crea un cortocircuito logico, per cui la retribuzione del dichiarante già escusso» come nel caso delle cosiddette ex olgettine «è scriminata ove li giudice dell'impugnazione, o financo un giudice equi-ordinato in diverso procedimento, ritenga ex post più corretta la veste ex art. 210 c.p.p.», ossia di testimone imputato in procedimento connesso, «in luogo di quella testimoniale». «L'offerta di denaro a un dichiarante nel procedimento penale - rimarcavano i pm - è sempre e comunque illecita». Il ricorso è stata coltivato anche dal sostituto procuratore generale della Cassazione. È stata invece confermata l’assoluzione dall’accusa di riciclaggio per Luca Risso, ex fidanzato di Ruby."
        },
        {
            "Title": "Ubaldo Manuali, condannato per aver narcotizzato e stuprati 3 donne",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/condannato_ubaldo_manuali_netturbino_keanu_reeves-14717385/",
            "Content": "È stato condannato a 9 anni e 10 mesi per aver narcotizzato e poi violentato tre donne tra il settembre del 2022 e il gennaio del 2023: Ubaldo Manuali, che nella vita fa il netturbino, è accusato di aver adescato le vittime tra il Viterbese e il Frosinate attraverso sei account social, facendo leva sulla sua presunta somiglianza con l'attore americano Keanu Reeves. L’uomo, dopo aver sedotto le donne, le avrebbe poi frequentate in periodi diversi. Secondo la procura di Viterbo, il sessantenne, avrebbe somministrato alle tre donne, in episodi distinti, «sostanze narcotiche o comunque psicoattive» e poi le avrebbe indotte a «compiere e subire atti sessuali». Due di loro sarebbero state anche filmate a loro insaputa. Inoltre avrebbe anche diffuso, subito dopo gli incontri, dei video intimi su una chat che condivideva con due suoi amici. Manuali ha respinto le accuse di violenza sostenendo che i rapporti erano consenzienti: «Sono in mano ai miei avvocati, lo so che non ho fatto quello di cui sono accusato - ha detto fuori dalla procura di Viterbo -. Non è una sentenza giusta. La verità uscirà fuori»."
        },
        {
            "Title": "Mosca condanna Laurent Vinatier, il ricercatore francese che “ama la Russia”",
            "Source": "La Stampa",
            "Date": "2024-10-15",
            "Link": "https://www.lastampa.it/esteri/2024/10/14/news/mosca_condanna_laurent_vinatier_il_ricercatore_francese_che_ama_la_russia-14717631/",
            "Content": "Laurent Vinatier (reuters) Abbonati per leggere anche"
        },
        {
            "Title": "Il disagio nel piatto: i disturbi alimentari nei giovani",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/festival-salute-2024/2024/10/15/news/disturbi-nutrizione-alimentazione-festival-salute-padova-423547122/",
            "Content": "Si stima che solo in Italia tre milioni di persone, più spesso nella fascia di età compresa tra i 12 e i 25 anni, soffrono di un disturbo della nutrizione e dell’alimentazione (DNA), come anoressia, bulimia, ortoressia, vigoressia, alla drunkoressia (l’evitamento del cibo ma non dell’alcol) o binge eating. Alcuni di loro, spesso ragazze ma sempre più anche ragazzi, faranno esperienza con più di uno di questi disturbi, diversi tra loro eppure, sotto certi aspetti simili. Gli esperti riconoscono infatti segni comuni in chi sperimenta questi disagi, come la solitudine e un senso di vuoto, e non di rado in ragazzi e ragazze con un DNA si osservano anche ansia e depressione. \"Prendiamoci la vita\": il programma del Festival di Salute 2024 27 Settembre 2024 Curare i disturbi alimentari richiede un approccio, più che altrove, multidisciplinare, fondato su interventi nutrizionali, farmacologici e psicologici, che sono quanto più efficaci quanto più sono precoci. Intercettare precocemente i sintomi significa prestare attenzione anche a quelli non strettamente legati al rapporto e all’attenzione nei confronti del cibo e al cambiamento generale delle abitudini alimentari. Tra quelli più preoccupanti ricordano dal Ministero della Salute, figurano anche dolori addominali, difficoltà respiratorie, problemi a dormire, umore instabile, difficoltà a comunicare in famiglia. Intercettare questi segnali diventa sempre più difficile anche perché sempre più spesso, notano da tempo gli esperti, gli esordi di un disturbo alimentare sono sempre più precoci, e spostati verso l’infanzia. Festival di Salute 2024: tutti i protagonisti 27 Settembre 2024 Come comportarsi? A chi rivolgersi? Di disturbi della nutrizione e dell’alimentazione si parlerà durante il Festival di Salute nel panel “Il disagio nel piatto”, che vedrà la partecipazione della prof.ssa Angela Favaro, Direttore del Centro Regionale per i Disturbi dell’Alimentazione dell’Azienda Ospedaliera Universitaria di Padova, Nicole Rossi, attrice (interprete di Asia in \"Skam\") e Adolfo Bandettini Di Poggio, responsabile dell’UO psichiatria della la Clinica Specialistica Psichiatrica Ville di Nozzano. L’appuntamento è presso l’Aula Magna dell'Università di Padova, Palazzo Bo, il 26 ottobre alle ore 11:30. IL LINK PER ISCRIVERSI AGLI EVENTI Argomenti disturbi alimentari adolescenti La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato La Zampa L’incredibile complicità del cane Teodoro con il gatto Iris: “Sono come gemelli, vivono in simbiosi” di Aurora Iberti Gli spettacoli Marco Malvaldi “Il cervello trasparente” Giovedì 24 ottobre, Palazzo della Ragione alle 19:40 Condividi telmo pievani NOMADIC. Canto per la biodiversità Venerdì 25 ottobre, Teatro Verdi alle 21.00 Condividi marco paolini “I mitocondri e la polenta: da mia nonna a Lynn Margulis” Sabato 26 ottobre, Aula Magna dell'Università, Palazzo Bo alle 14.30 Condividi vittorio lingiardi “Corpo, umano” Sabato 26 ottobre, Aula Magna dell'Università, Palazzo Bo alle 19.00 Condividi Leggi anche Riscaldamento globale, aumenta il pericolo di collisioni tra navi e squali balena Lo yoga contro l’incontinenza urinaria? Meglio con la supervisione di uno specialista Basta bottiglie di plastica, inquinano e contengono inquinanti Salute Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto Storie di donne con tumore al seno: una docuserie alla Festa del Cinema di Roma Tumore metastatico del seno: percorsi dedicati attivi solo nel 18% dei centri di Irma D'Aria leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Cade ascensore in un palazzo in centro a Roma, un morto. Due i feriti, uno ha 16 anni",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/14/news/roma_ascensore_caduto_palazzo_centro-14716662/",
            "Content": "(ansa) ROMA. Stavano effettuando dei lavori di ristrutturazione su un ascensore di un palazzo nel cuore di Roma quando la cabina è precipitata per diversi metri. L'impatto è stato fatale per uno dei tre operai, morto sul colpo. Tragedia sul lavoro nel pomeriggio in un palazzo di via delle Vergini, nella stessa via del Teatro Quirino, a pochi passi da Fontana di Trevi. Inutili i soccorsi per Peter Isiwele, quarantottenne di origini nigeriane, mentre altri due operai, tra cui un ragazzo di 16 anni, sono stati trasportati dal 118 in ospedale in codice rosso. Sul posto i vigili del fuoco, la polizia, il pm, la polizia locale personale Spresal e della Asl. Sono in corso indagini per chiarire la dinamica dell'incidente e stabilire eventuali responsabilità. All'interno del palazzo c'è un cantiere e, dalle prime informazioni, sembra che i tre operai si trovassero nella tromba dell'ascensore quando si sono staccate le cinghie di ancoraggio. Da stabilire se si siano staccate o spezzate. Pare che stessero effettuando delle operazioni di manutenzione straordinaria legati a una ristrutturazione della cabina. L'allarme è scattato intorno alle 15.30 quando il capocantiere ha contattato il numero di emergenza 112. Sulla vicenda sono in corso indagini dei poliziotti del commissariato Trevi. L'area del cantiere è stata posto sotto sequestro. Sotto la lente tutti gli aspetti legati alla sicurezza del cantiere. I pompieri hanno lavorato con non poche difficoltà per liberare i tre operai dopo il crollo della cabina, ma purtroppo per la vittima non c'è stato nulla da fare. I due feriti sono stati portati in ambulanza dal 118 in ospedale. Il ragazzo di 16 anni è stato ricoverato al Bambino Gesù mentre l'altro, un uomo di 39 anni, si trova al San Camillo."
        },
        {
            "Title": "Tumore della prostata: le regole per la prevenzione al maschile",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/festival-salute-2024/2024/10/15/news/tumore_della_prostata_le_regole_per_la_prevenzione_al_maschile-423556020/",
            "Content": "A pochi giorni dall’inizio del mese di Novembre, tradizionalmente legato alla prevenzione dei tumori maschili, al Festival di Salute si parla anche di prevenzione per la neoplasia più frequente tra gli uomini: il tumore della prostata. Il Talk, dal titolo ‘Prostata: la prevenzione possibile’ si svolgerà Venerdì 25 ottobre alle 16,40 e avrà come ospiti Fabio Calabrò, direttore Oncologia Medica 1 presso l’Irccs Istituto Nazionale Tumori Regina Elena di Roma e Stefano Fanti, direttore della Divisione Medicina nucleare presso il Policlinico San Orsola di Bologna. Ci sarà anche un testimonial d’eccezione: Dario Piccinin, rugbista e presidente del Movember Rugby Team. Salviamoci i polmoni. Con la diagnosi precoce di Tiziana Moriconi 17 Ottobre 2024 I numeri del tumore maschile più diffuso Il tumore della prostata ha un'incidenza stimata di circa 1,4 milioni di nuovi casi all'anno nel mondo e la forma metastatica resistente alla castrazione è la fase più avanzata della malattia. In Italia il carcinoma della prostata rappresenta circa il 20% di tutti i tumori maschili, con 41.100 nuovi casi nel 2023 e un incremento del 14% rispetto agli ultimi tre anni. Tra gli uomini colpiti dalla patologia oltre il 5% sviluppa purtroppo una forma metastatica. Qui il link per iscriversi agli eventi I fattori di rischio A Padova cercheremo di capire con i nostri ospiti quali sono i principali fattori di rischio per il tumore della prostata a parte l’età: “Gioca un ruolo anche la storia familiare”, anticipa Calabrò che spiega: “Gli uomini che hanno un parente stretto (padre o fratello) con una diagnosi di tumore alla prostata hanno un rischio maggiore. Inoltre, alcune mutazioni genetiche, come quelle nei geni Brca1 e Brca2, associate anche al tumore al seno e alle ovaie, possono aumentare il rischio di tumore della prostata”. Anche una dieta ricca di grassi saturi e povera di frutta e verdura può aumentare il rischio, così come il consumo eccessivo di carne rossa o prodotti lattiero-caseari ad alto contenuto di grassi e l’obesità. C’è mal di schiena e mal di schiena di Elisa Manacorda 20 Ottobre 2024 Diagnosi sempre più precise grazie alla medicina nucleare Spazio anche alla medicina nucleare che negli ultimi anni ha radicalmente cambiato il mondo della diagnostica, perché con le nuove metodiche e gli apparecchi di ultima generazione è in grado di individuare lesioni tumorali non visibili con altri accertamenti. Lo spiegherà Stefano Fanti che anticipa: “La teragnostica è una nuova frontiera della medicina che combina diagnosi e terapia in un'unica strategia integrata, permettendo un trattamento più personalizzato e mirato. Si basa sull'uso di molecole che possono legarsi a biomarcatori specifici presenti sulle cellule tumorali. Una delle tecniche più utilizzate per il tumore prostatico si focalizza sull'antigene di membrana specifico della prostata, chiamato PSMA (Prostate-Specific Membrane Antigen). Questo antigene è sovraespresso nelle cellule del tumore alla prostata, specialmente in forme aggressive e avanzate della malattia”. Occhi e tiroide: come l'orbitopatia tiroidea cambia lo sguardo di Irma D'Aria 10 Ottobre 2024 Movember: ‘Mettitelo bene in testa’ A pochi giorni dalla campagna Movember con il motto “Mettitelo bene in testa’, sarà sul palco a Padova anche Dario Piccinin, rugbista e presidente del Movember Rugby Team che spiega: “Da 13 anni il Pordenone Rugby asd aderisce alla campagna internazionale sulla sensibilizzazione e prevenzione del tumore alla prostata e al testicolo, nata in Australia e poi arrivata in Europa, che ha l'obiettivo di favorire ed aiutare la ricerca medico-scientifica ad ottenere cure sempre più efficaci e risolutive”. Dal 2016, la campagna si è aperta anche ad altre società sportive per allargare il bacino di diffusione dell’iniziativa. “Per tutto il mese di novembre la nostra ‘meta’ fuori dal campo è quella di sensibilizzare e raccogliere fondi per la ricerca sulle malattie oncologiche maschili e sulla salute psichiatrica attraverso la vendita di t-shirt e articoli quali borracce, cappellini, zainetti”. Argomenti prostata tumori Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Gli spettacoli Marco Malvaldi “Il cervello trasparente” Giovedì 24 ottobre, Palazzo della Ragione alle 19:40 Condividi telmo pievani NOMADIC. Canto per la biodiversità Venerdì 25 ottobre, Teatro Verdi alle 21.00 Condividi marco paolini “I mitocondri e la polenta: da mia nonna a Lynn Margulis” Sabato 26 ottobre, Aula Magna dell'Università, Palazzo Bo alle 14.30 Condividi vittorio lingiardi “Corpo, umano” Sabato 26 ottobre, Aula Magna dell'Università, Palazzo Bo alle 19.00 Condividi Leggi anche Tumore metastatico del seno: percorsi dedicati attivi solo nel 18% dei centri Tumore alla prostata metastatico: come rendere più mirata la radioterapia G7 Salute, One Healthon: “Prendiamoci cura del pianeta per ridurre del 60% le malattie non trasmissibili” Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Ruby Rubacuori su Berlusconi e il Bunga Bunga: intervista al New York Times",
            "Source": "La Stampa",
            "Date": "2024-10-15",
            "Link": "https://www.lastampa.it/politica/2024/10/14/news/ruby_berlusconi_rubacuori_bunga_bunga-14715308/",
            "Content": "Lo scandalo dei festini ad Arcore e dei regali che sconvolse la vita a Ruby, subito ribattezzata Ruby Rubacuori, all’anagrafe Karima el-Mahroug, non è un lontano ricordo. In un'intervista rilasciata al New York Times, l’ora 31 enne Ruby si lascia andare a riflessioni anche amare su Silvio Berlusconi e gli incontri che le avrebbero cambiato, anzi «rovinato», la vita. Il presidente di Forza Italia, all'epoca anche presidente del Consiglio, era stato accusato di averla pagata per fare sesso durante gli arcinoti Bunga Bunga nella villa di Arcore e poi aver comprato poi il suo silenzio. «Mi ha rovinato la vita», ha detto senza giri di parole, alla vigilia di un'altra udienza in tribunale. E così il Nyt scrive: «Quest'udienza potrebbe stabilire se il caso contro di lei nello scandalo verrà archiviato o andrà avanti, tenendo la sua vita sospesa. Lei e altre donne coinvolte nel caso sono state accusate di aver coperto il signor Berlusconi e di aver ricevuto denaro per le loro presunte bugie in tribunale per proteggerlo». Karima El Mahroug: \"Berlusconi? Gli farei una dedica con scritto 'non sono la nipote di Mubarak'\" Ruby ha confessato di aver partecipato alle feste in casa Berlusconi «ricevendo circa 40.000 euro, oltre a gioielli», ma ha sempre negato di aver infranto qualsiasi legge. Ha anche ammesso più volte di aver accettato quel denaro per problemi economici, ma il clamore mediatico è andato ben oltre le ragioni. E oggi la 31enne, che ha cercato di reinventarsi gestendo un centro estetico, non sembra aver superato lo choc dello scandalo, anche dopo la morte di Berlusconi. «Il suo volto è su francobolli e manifesti elettorali per il suo partito, su cover di cellulari, tazze e magliette. Giorgia Meloni è il primo ministro italiano, anni dopo aver portato il movimento politico post-fascista emarginato in cui è cresciuta nel mainstream. E sia i sostenitori che i detrattori vedono la sua influenza duratura nella politica più chiassosa del paese, in programmi televisivi che alcuni considerano liberatori e altri volgari e sessisti. In un'economia che ha cercato di modernizzare ma che è ancora in gran parte bloccata», scrive ancora il giornale americano. Ruby ter, Karima regala il suo libro alla pm Siciliano: \"Così saprà la mia storia dall'inizio\" La riflessione è amara. «Mi hanno uccisa per arrivare a lui – ha detto Ruby al Nyt -. Sono stata etichettata come prostituta bambina. Ed è una parola che ti porti dietro come un marchio per sempre». Mamma di una bimba di 12 anni, ha cercato di voltare pagina, ora, precisa l’articolo, «ha una relazione con un uomo che gestisce un ristorante di cibo salutare, ha aperto una clinica di bellezza, ma lo scandalo la segue». Questo è un articolo a pagamento, ma oggi te lo regaliamo."
        },
        {
            "Title": "Mbappé indagato per violenza sessuale in Svezia",
            "Source": "La Stampa",
            "Date": "2024-10-15",
            "Link": "https://www.lastampa.it/sport/2024/10/15/news/mbappe_indagato_violenza_sessuale_svezia-14718699/",
            "Content": "(afp) Kylian Mbappé sarebbe indagato dalla polizia svedese per «stupro e aggressione sessuale» dopo la sua visita a Stoccolma la scorsa settimana. A scriverlo è il quotidiano Expressen. Secondo il quotidiano svedese, l'attaccante francese è considerato un «ragionevole sospetto» nell'indagine. Alla domanda se fossero a conoscenza di denunce contro Mbappé, il suo entourage ha risposto «no» all'AFP. Il fuoriclasse francese ha dichiarato di essere stato vittima di «fake news» in seguito a un articolo di un altro quotidiano svedese, Aftonbladet, in cui si affermava che era stata aperta un'indagine per stupro, senza menzionare la persona interessata. «FAKE NEWS !!!! Sta diventando così prevedibile, il giorno prima di un'udienza come se fosse un caso», ha dichiarato il giocatore del Real Madrid sul social network X, tracciando un collegamento tra l'articolo di Aftonbladet e l'udienza prevista per marteì davanti a una commissione della Ligue de Football Professionnel (LFP) nella disputa finanziaria tra lui e il Paris SG. L'ex attaccante parigino reclama 55 milioni di euro di stipendi non pagati e altri bonus dal suo ex club. «Questa non è una buona cosa per la Nazionale francese»: questo il commento a caldo dell'allenatore Didier Deschamps alla notizia di una presunta indagine per stupro e violenza sessuale aperta in Svezia a carico di Mbappé, dopo la sua visita a Stoccolma. A conclusione della partita vittoriosa della Francia in Belgio, Deschamps ha dichiarato che «sta venendo fuori ovunque», dopo la notizia diramata quotidiano svedese Expressen, invitando i giornalisti a «prendere le dovute distanze e a distinguere il vero dal falso quando rilanciate le informazioni, prima di scrivere la qualunque...succede molto spesso». Per l'allenatore, c'è comunque un «clima negativo intorno ai Bleus», sottolineando che «con lui (Mbappé) non parlerò di questo, è abbastanza grande per saper comunicare». Mentre questa mattina la procuratrice di Stoccolma ha confermato l'esistenza di un'inchiesta per stupro ma senza citare il nome del giocatore, a differenza dell'Expressen, che cita proprio Mbappé come accusato. La polizia è sbarcata ieri nell'hotel in cui risiedeva il giocatore per raccogliere testimonianze ed eventuali elementi materiali utili all'inchiesta. Secondo il giornale svedese, sarebbero stati portati via dei vestiti, un paio di mutande, dei pantaloni e una maglia entrambi neri. Per l'Expressen, l'attaccante della nazionale, che non era stato convocato per il match che si disputava a Stoccolma in quanto in «non buone condizioni», è considerato come «ragionevolmente sospetto» nella vicenda. Questa mattina, anche Aftonbladet ha confermato che è proprio Mbappé la persona al centro delle accuse. Non convocato per la partita della nazionale, il capitano dei Bleus era andato a Stoccolma durante la pausa del campionato ufficialmente per «rigenerarsi». Era stato visto nel ristorante del centro di Stoccolma \"Chez Jolie\" mentre i suoi compagni stavano giocando, poi era andato in una discoteca, il \"Club V\", dove aveva chiesto di riservare una parte del locale per lui e le persone che lo accompagnavano. Secondo Aftonbladet, Mbappé era stato già nello stesso club la notte precedente. Il venerdì mattina, il giocatore era ripartito, fermandosi per il weekend in Corsica, nella regione di Ajaccio, e poi raggiungendo i compagni del Real Madrid per riprendere gli allenamenti."
        },
        {
            "Title": "Sogei, arrestato il direttore generale Paolino Iorio. 18 indagati",
            "Source": "La Stampa",
            "Date": "2024-10-15",
            "Link": "https://www.lastampa.it/cronaca/2024/10/15/news/arrestato_il_direttore_generale_di_sogei_i_pm_un_sistema_corruttivo_che_coinvolgeva_i_ministeri-14718768/",
            "Content": "(ansa) ROMA. Sono 18 le persone indagate nell'inchiesta della Guardia di Finanza, coordinata dalla procura di Roma, che ha portato all'arresto, in flagranza di reato, di Paolino Iorio, attuale direttore generale Business di Sogei, società che si occupa di Ict controllata al 100% dal ministero dell’Economia. L'uomo è stato fermato mentre intascava una mazzetta da 15 mila euro da un imprenditore ieri sera a Roma. Quattordici le società coinvolte nell'indagine in cui si ipotizzano, a vario titolo, i reati di corruzione e turbativa d'asta. A Iorio, che si trova agli arresti domiciliari, viene contestato il reato di corruzione perché con «più azioni del medesimo disegno criminoso - è scritto nel capo di imputazione -, in qualità prima di direttore ingegneria infrastrutture e data center e successivamente Dg della società a partecipazione pubblica indebitamente riceveva in più occasioni, per l'esercizio delle sue funzioni, somme di denaro» da un imprenditore. In particolare «a fronte di una serie di contratti stipulati con Sogei» per un valore complessivo di oltre 100 milioni di euro, il manager «riceveva somme di denaro non quantificate, ma da intendersi nell'ordine di decine di migliaia di euro - continua il capo di imputazione -, con frequenza di circa due volte al mese dal novembre del 2023». Incontri «monitorati» anche attraverso intercettazioni. Le indagini sono affidate agli investigatori del nucleo economico valutario della Guardia di finanza."
        },
        {
            "Title": "Orientamento sessuale, Simon Le Vay: “Vi spiego perché le donne sono più spesso bisex”",
            "Source": "La Stampa",
            "Date": "2024-10-15",
            "Link": "https://www.lastampa.it/salute/2024/10/03/news/orientamento_sessuale_simon_le_vay_donne_bisex-423545032/",
            "Content": "Molte cose sono cambiate nel nostro modo di vivere il sesso: la società, la cultura, internet ci hanno resi diversi e la nostra evoluzione, culturale se non biologica, non si è ancora conclusa: lo ricorda Simon Le Vay, neuroscienziato britannico naturalizzato statunitense noto soprattutto per gli studî sull'orientamento sessuale. Che ha fatto il punto sulla scienza delle relazioni con questo Attrazione, amore, sesso: la parola alla scienza, in uscita per Espress Edizioni. Come iscriversi alla newsletter Per l’evoluzione il sesso è riproduzione. Ma non per noi “Non c’è dubbio che l’evoluzione abbia disegnato il sesso per la riproduzione, ma da allora sono passati miliardi di anni e oggi le cose vanno diversamente”, ricorda lo scienziato. ”Una statistica recente segnala che le donne americane trascorrono trent’anni della loro vita a evitare gravidanze. Le specie più intelligenti hanno scoperto come apprezzare il sesso in quanto tale. E non parlo solo di umani: penso per esempio ai bonobo, che sono molto vicini a noi e usano il sesso, sia omosessuale che eterosessuale, per risolvere conflitti a creare alleanze”. Scoperto un nuovo tipo di sessualità: attratti dalle coppie per vivere un triangolo amoroso di Valentina Arcovio 02 Settembre 2024 Oggi tra i giovani si sta diffondendo una certa fluidità sessuale che va oltre i modelli tradizionali… “I giovani, e in particolare le ragazze, tendono ad avere un’idea più inclusiva della sessualità e a utilizzare definizioni come pansessuale, non binario o queer. È una tendenza emersa nelle ultime generazioni, quindi non ha una base biologica, ma permette alle persone esprimere sentimenti che prima non erano accettabili. Può sembrare una moda ma dietro c’è qualcosa di vero, e di importante”. Come ha inciso nella nostra visione del sesso il cambiamento del ruolo femminile nella società? “Il movimento delle donne ha cambiato le relazioni tra i sessi e il modo di vedere il sesso, almeno in occidente. Tra l’altro, ha reso l’omosessualità meno trasgressiva sdoganando comportamenti che prima erano etichettati come maschili o femminili, e questo permette ai ragazzi e alle ragazze di rivendicare un’identità meno schematica e di esprimersi più liberamente. Inoltre oggi gli uomini hanno capito che le donne sono interessate al sesso, sanno di dover procurare loro un orgasmo. E questa è una novità? “Fino a pochi anni fa di orgasmo femminile si parlava poco, anche la pornografia mostrava più orgasmi maschili che femminili. E’ un processo ancora in corso, che ha anche provocato in alcuni paesi reazioni terribili nei confronti delle donne. E che può generare ansia, negli uomini e non solo: per molte donne non è semplice avere un orgasmo con il classico rapporto eterosessuale penetrativo. È’ anche vero che per le donne un rapporto sessuale può essere soddisfacente anche se non arrivano all’orgasmo, mentre per i maschi è diverso, e in questo la cultura gioca un ruolo importante”. Tornando a parlare di giovani, oggi sembra che ci sia meno interesse nei confronti del sesso o almeno del sesso reale. “Le statistiche mostrano chiaramente che oggi i teenager sono meno interessati al sesso, rimangono vergini più a lungo. Non è facile capire perché questo avvenga, in un’epoca di liberazione sessuale come la nostra. E’ vero che oggi i ragazzi sono stressati, hanno poco tempo libero e spesso lo passano in rete, il che li porta ad accedere anche a contenuti pornografici che mostrano persone sempre diverse, spesso molto attraenti. Il sesso on line è intrigante, semplice, fa risparmiare tempo e può diventare un’alternativa al sesso tra persone reali”. Menopausa e sessualità femminile: dieci consigli per viverla al meglio di redazione Salute 12 Settembre 2024 Con quali conseguenze? “Non è necessariamente un problema. Si parla spesso dei rischi di certa pornografia violenta: da quello che sappiamo, può stimolare comportamenti violenti, ma solo in persone che hanno già una predisposizione in questo senso. D’altra parte la pornografia contribuisce anche a normalizzare comportamenti sessuali insoliti, parafilie innocue che in passato erano stigmatizzate o medicalizzate, come il BDSM (pratiche di dominazione tra adulti consenzienti)”. Torniamo a un tema di cui lei si occupa da sempre, quello delle origini genetiche dell’omosessualità: a che punto è la ricerca ? “Oggi possiamo dare una risposta precisa: la genetica mostra che nel 32% dei soggetti omosessuali la genetica gioca un ruolo importante, negli altri no. Resta il fatto che la genetica è solo una parte della storia. Oltretutto non esiste un “gene dell’omosessualità”, ma una serie di geni, solo in parte identificati, che interagiscono tra loro per determinare l’orientamento sessuale. Ma non dobbiamo dimenticare gli altri fattori che entrano in gioco, alcuni biologici ma non genetici: ricordo che abbiamo circa ventimila geni, ma alcuni miliardi di cellule nervose, e di sinapsi, la cui combinazione crea una serie di variazioni che includono le preferenze sessuali. D’altra parte non tutti gli omosessuali, uomini o donne, si somigliano tra loro: anche l’omosessualità, come l’eterosessualità, si esprime in modi diversi”. Possiamo dire però che le donne vivono l’omosessualità, e in generale la sessualità, in modo diverso rispetto agli uomini? “La prima differenza - paradossalmente - è che le donne eterosessuali sono attratte dai maschi, gli uomini dalle donne, e non c’è dubbio che in questo ci sia una base biologica che si sviluppa nella vita prenatale. Se parliamo di attrazione per lo stesso sesso, come abbiamo visto c’è una base genetica ma anche una forte influenza culturale. Però nelle donne l’attrazione verso lo stesso sesso può emergere in età matura, mentre in genere gli omosessuali maschi dicono di essere sempre stati attratti da altri uomini e di avere avuto relazioni con donne perché è quello che la società si aspettava da loro. Può essere che in questo influiscano anche cambiamenti ormonali, comunque è una differenza”. Salute sessuale, gli uomini non ne parlano di Letizia Gabaglio 18 Luglio 2024 Lei afferma che nelle donne l’orientamento sessuale si struttura diversamente rispetto ai maschi : le donne sono più spesso bisessuali? “Sappiamo che anche le donne eterosessuali hanno una reazione fisiologica di eccitazione di fonte a immagini erotiche femminili, diversamente da quanto avviene per gli uomini etero con immagini di maschi. Non credo che la bisessualità, come dice qualcuno, sia solo un espediente per vivere la propria omosessualità senza problemi, esiste davvero ma tra gli uomini è molto rara, tra le donne assai meno”. Nel suo saggio lei parla di attrazione ma anche di relazioni, di intimità. Cosa ci dice la scienza in questo caso? “L’intimità ha un ruolo importante nelle relazioni soprattutto per le donne: l’evoluzione le ha portate a creare un legame con il partner che le aiuta a crescere i figli. Mentre gli uomini sono tradizionalmente più promiscui: queste differenze sono state rafforzate dalla società, dall’idea che in una donna la promiscuità non fosse accettabile, mentre ora le cose stanno cominciando a cambiare. In passato poi lo scopo del matrimonio era generare figli, solo in tempi relativamente recenti abbiamo cominciato a dare importanza all’intimità”. Le dinamiche che tengono unita una relazione sono però diverse a quelle che generano attrazione. Sappiamo che molti matrimoni combinati sembrano funzionare… “ E’ vero ma non dimentichiamo che nelle società in cui sono le famiglie a scegliere il partner in genere per le donne non è facile divorziare. I matrimoni combinati sono l’opposto di quello che oggi consideriamo accettabile, però sappiamo che l’attrazione può essere generata anche dalla familiarità: secondo alcuni studi, se chiediamo a due persone di guardarsi negli occhi per un certo tempo, queste finiscono col piacersi. Quello che la scienza non sa ancora dire è se per noi sia meglio un partner che ci somiglia, o qualcuno molto diverso da noi. Nelle coppie eterosessuali una differenza di base c’è, perché uomini e donne sono molto diversi tra loro, e nelle coppie omosessuali succede spesso che a stare insieme siano due persone diverse per età, razza o desideri sessuali. Personalmente, ritengo che un certo grado di differenza tra due partner crei una tensione che rafforza la relazione”. Salute Amore - l'archivio Argomenti sesso psicologia Questo è un articolo a pagamento, ma oggi te lo regaliamo.Buona lettura! LEGGI Chiudi Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche La coppia sul lettino dello psicoanalista, quando e perché in amore c’è bisogno dello specialista Yoga della risata per scoprire il potere della leggerezza Guida erotica all’amore queer contro i pregiudizi Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Investimenti e formazione, il rapporto di Federmanager sull’intelligenza artificiale",
            "Source": "La Stampa",
            "Date": "2024-10-15",
            "Link": "https://www.lastampa.it/economia/2024/10/14/news/investimenti_e_formazione_il_rapporto_di_federmanager_su_l_intelligenza_artificiale-14716275/",
            "Content": "Il mondo sta cambiando ed è l’Intelligenza Artificiale a guidare questa rivoluzione. Solo l’intelligenza umana, però, può governare questo strumento e guidare l’integrazione dell’AI alla nostra realtà produttiva, e non solo, in modo responsabile, sostenibile ed etico. Questa è la visione dell'Osservatorio di 4.Manager, che emerge dal VI rapporto “Intelligenza Artificiale. Cambiamento culturale e organizzativo per imprese e manager: nuove traiettorie della managerialità”, presentato oggi in occasione dell'apertura dell'anno accademico della Pontificia Università Antonianum. Il Rapporto rivela come quasi 10.000 imprese italiane hanno già adottato tecnologie di AI, un incremento di quasi il 30% rispetto all’anno precedente, e la domanda di competenze è aumentata addirittura del 157% in 5 anni comportando una repentina trasformazione del mercato del lavoro. Dietro questa evoluzione, però, si nascondono divari e ostacoli significativi che richiedono cospicui investimenti nella formazione, indispensabile per creare figure manageriali in grado di guidare questa innovazione.«Sebbene l'Intelligenza Artificiale stia rivoluzionando il mondo dell’impresa, il vero valore continua a risiedere nell'intelligenza umana» afferma Stefano Cuzzilla, Presidente di 4.Manager e Federmanager. «I nostri sistemi produttivi sono miniere di saperi e abilità, in gran parte ancora inesplorate dall'AI, che aspettano di essere valorizzate. Però, ad oggi, più della metà delle aziende identifica la mancanza di competenze digitali come il principale ostacolo all’adozione di queste tecnologie, e questo è un campanello d’allarme che non possiamo ignorare. L'investimento in formazione, purtroppo, è ancora insufficiente rispetto alla portata della trasformazione in atto. Se, come credo, deve essere l'intelligenza umana a guidare l'AI e non viceversa, è necessario un cambio di passo concreto, per rimettere al centro la persona e assicurarci un progresso sostenibile».Il 2024 vedrà una crescita esponenziale di professionisti alle prese con l’AI, che passeranno da essere 40.000 a oltre 300.000. Questo sviluppo è accompagnato da un significativo aumento della partecipazione femminile nel settore, che è salita dal 30% a oltre il 40%, evidenziando un ruolo sempre più centrale delle donne nelle professioni Stem. Tuttavia, la diffusione dell'Intelligenza Artificiale nelle imprese italiane rivela una chiara disomogeneità tra le grandi aziende e le PMI. Le imprese di grandi dimensioni infatti, grazie alle loro risorse e capacità di investimento, hanno un tasso di adozione dell'AI del 24%, mentre solo il 5% delle piccole imprese è riuscito a implementare queste tecnologie.I progressi quindi, seppur evidenti, sono frenati da diversi ostacoli e la mancanza di competenze digitali rimane il principale problema, identificato dal 55% delle aziende. Nel 2023, infatti, solo il 46% della popolazione italiana possedeva competenze digitali di base, un dato inferiore alla media UE del 56%. I costi elevati, in particolare per le PMI e per le aziende del Centro-Sud, rappresentano un'altra barriera significativa, segnalata dal 50% delle imprese. Anche la disponibilità e qualità dei dati per l'addestramento dei modelli di AI è un problema per il 46% delle imprese. Particolare attenzione merita anche l'ostacolo rappresentato dalle considerazioni etiche, che sono indicate come una difficoltà da 1 impresa su 4. L’inesistenza di una normativa, classica problematica italiana, e le preoccupazioni sulla privacy, completano il quadro delle difficoltà che frenano lo sviluppo dell'AI nel nostro Paese.Per affrontare le trasformazioni imposte dall'Intelligenza Artificiale, quindi, 4.Manager evidenzia la necessità di un nuovo paradigma che metta al centro la formazione continua, una leadership forte e una cultura aziendale orientata all'innovazione. Questi fattori sono cruciali per sbloccare il potenziale dell'AI, attualmente frenato da una mancanza di competenze a tutti i livelli, con il 45,7% dei dirigenti e manager e il 55,2% degli altri lavoratori non hanno mai seguito alcun corso di formazione specifica sull'AI nell’ultimo anno.Non si tratta però solo di quantità, ma anche di qualità. Con una valutazione media di efficacia di appena 3,3 su 5, infatti, i percorsi attuali sono percepiti come insufficienti. Questo scenario evidenzia l'urgenza di sviluppare programmi più mirati e di qualità, in grado di soddisfare le esigenze delle aziende italiane. Tra i profili più richiesti spiccano l'AI Integration Specialist (18,6%), il Chief Data Officer (9,3%) e l'AI Strategy Director (8,9%). Oltre alle competenze tecniche specifiche, le aziende attribuiscono grande valore alle soft skills. Flessibilità al cambiamento, pensiero critico, capacità di problem solving e lavoro di squadra sono qualità indispensabili per affrontare le sfide della trasformazione.Per soddisfare questa necessità, 4.Manager metterà a disposizione delle parti sociali un sistema di Skill Intelligence, basato sull'analisi di quasi mezzo milione di offerte di lavoro e dati provenienti da INPS, Sviluppo Lavoro Italia e dal sistema europeo ESCO. Questo strumento consentirà alle aziende di identificare i bisogni formativi e progettare percorsi mirati per affrontare l'evoluzione tecnologica.In questo contesto, il Rettore della Pontificia Università Antonianum, Agustín Hernández Vidales, presenta una nuova proposta della Facoltà di Filosofia: un percorso di alta specializzazione in etica e Intelligenza Artificiale. Questo innovativo programma si ispira alla necessità di sviluppare un’etica non semplicemente \"dell'AI\", ma \"per l'AI\". «In tale direzione» - afferma il Rettore- «è importante allargare lo sguardo formando l’AI Ethics Officer nella prospettiva dell’intelligenza integrale. L’AI Ethics Officer rappresenta una figura imprescindibile per il futuro prossimo poiché garantisce un uso etico, trasparente e responsabile dell'Intelligenza Artificiale. In un'epoca caratterizzata da disuguaglianze crescenti e sfide globali, l'intelligenza integrale si propone come un modello di interoperabilità per promuovere un'innovazione tecnologica equa e inclusiva. Combinando competenze tecniche con una profonda consapevolezza etica e culturale, l'intelligenza integrale può contribuire a colmare il divario globale dell'AI e garantire che il progresso tecnologico sia al servizio dell'umanità e del pianeta».In conclusione, quindi, il vero problema per lo sviluppo dell’AI è costituito dalla scarsa conoscenza della materia. Integrando il ventaglio di competenze uniche presente nel nostro Paese a questo nuovo strumento, infatti, saremmo in grado di affrontare le sfide etiche, di sviluppo e ambientali che il futuro ci prospetta. Servirebbe però un quadro normativo chiaro e corsi di formazione efficienti. Insomma, servirebbe che la politica, una volta tanto, fosse un valore aggiunto e non un limite."
        },
        {
            "Title": "In fuga verso la roccaforte cristiana. “Ma ora in Libano nessun posto è sicuro”",
            "Source": "La Stampa",
            "Date": "2024-10-15",
            "Link": "https://www.lastampa.it/esteri/2024/10/15/news/ora_in_libano_nessun_posto_e_sicuro-14717505/",
            "Content": "Houda allunga la mano verso il pacchetto di Chesterfield del marito e prende una sigaretta. Ha il volto segnato da rughe di sofferenza e per le notti insonni. Sta seduta su un muretto nel cortile dell’École technique di Deir el-Chebab e tiene d’occhio i tre figli che scorrazzano in giro. Indossa un velo verde, il che significa che non ha avuto lutti recenti in famiglia ed è già tanto, di questi tempi. Per il resto, solo nubi all’orizzonte, come quelle che cingono questo pezzo del Mont Liban, la roccaforte di cristiani da più di mille anni. Houda è originaria della Bekaa, ma da una decina d’anni viveva a Dahiyeh, l’enorme periferia sciita di Beirut. Finché un bombardamento ha fatto quasi crollare la sua casa. «I muri si sono spaccati come quando schiacci una noce – racconta –. Ormai è inagibile». Il marito Adel aveva trovato un buon lavoro in una grossa panetteria e ci aveva piazzato pure il figlio maggiore, Annouar. Stavano bene e si sono ritrovati per strada. È stato Adel a decidere di venire qui, in mezzo ai cristiani, in una zona di falangisti, il nemico mortale degli sciiti. È originario di un villaggio del Sud, ora martellato dalle bombe, e ha ricordi d’infanzia diversi da quelli settari. «Da noi – spiega – anche i musulmani andavano a messa la domenica, qualcuno faceva pure la comunione». E a conferma cita la chiesa di Sainte Therèse appena distrutta a Deir Ghaya, una località mista vicino al confine con Israele: «Sono morti in otto, cinque sciiti, due sunniti e un cristiano, l’avevano trasformata in un centro di accoglienza, ed ecco il risultato». Qui al Nord finora i raid sono stati più sporadici, anche perché Hezbollah non è mai riuscito a fare presa in questa zona. Tutta la famiglia si sente al sicuro e la sera partecipa alla messa. Lo conferma padre Nayef, il sacerdote che gestisce la scuola, e altre due nella parrocchia, adesso trasformata in un centro di accoglienza, con cinquanta famiglie e 135 persone da sfamare. «La comunione però non gliela dò – precisa –. Si devono prima battezzare. La benedizione invece sì, ne abbiamo tutti bisogno». L’emergenza vera è procurarsi fondi, il governo non dà una lira, e bisogna anche imbastire le classi per i nuovi allievi. Ma nonostante i pochi mezzi ha deciso di accogliere tutti. «Ho messo una regola precisa – puntualizza –: nessun partito deve entrare qua dentro». E per partito intende anche milizie, soprattutto quelle di Hezbollah e dell’altro movimento sciita Amal. Perché le voci parlano di “scorte” che accompagnato gli sfollati dal Sud e da Dahiyeh. Uomini armati che dovrebbero garantire la “sicurezza” delle loro comunità in fuga, ma che possono diventare da un momento all’altro il bersaglio di un raid. Lo si è visto ieri a Zghorta, nel Nord, con il blitz che ha ucciso un giornalista vicino al Partito di Dio, e altre 17 persone. Erano ospiti di un dirigente locale di Marada, il movimento cristiano guidato da Suleiman Antoine Frangieh, il più vicino a Hezbollah. Rancori antichi e nuove paure rendono la scelta di padre Nayef un’eccezione, e molto coraggiosa. Altri sono più prudenti. A Bikfaya, la “capitale” delle Kataib, la fazione falangista che fa capo a Sami Gemayel, sono arrivati altri trecento sfollati, tutti dal Sud e tutti cristiani. Li gestisce l’associazione Kilna Aile, vale a dire «siamo tutti una sola famiglia», gestita dalla moglie di Gemayel, Carine Tadmouri. «Kilna è nata subito dopo la terribile crisi economica del 2019 – racconta all’ingresso di un’altra scuola trasformata di rifugio d’emergenza –. Mai più avremmo pensato di ritrovarci in questa situazione con un’altra guerra alle porte». Parla in un francese dall’accento più parigino che libanese, in una mise casual chic, felpa verde fosforescente, larghi pantaloni, scarpe da ginnastica, e lunghi capelli dalle mèches bionde. Ha conosciuto il marito a Parigi, doveva aveva cominciato una carriera da chirurgo dentale. E l’ha sposato dopo essersi convertita al cristianesimo, perché la sua era una potente famiglia sunnita di Tripoli. In Libano non esiste il matrimonio civile. I profughi accolti vengono da due villaggi del Sud, Debel e Ayn Ebel, dove il partito di Gemayel è maggioritario. I funzionari locali lo hanno contattato e hanno portato tutti qui, in questa cittadina ancora più in alto sul Mont Liban, circondata da pini e lecci, dall’aria fresca e profumata. A occuparsi di tutto sono Charbel Louka e la moglie Milia. Ricostruiscono la vita travagliata al confine. L’occupazione israeliana fino al 2000. Poi la fuga in Israele, per paura di rappresaglie da parte di Hezbollah. E il ritorno, perché «il Libano è il nostro Paese e non possiamo immaginarci una vita altrove: siamo scappati tre volte, nel 2000, poi nel 2006, e adesso, e siamo sempre tornati al villaggio e ci torneremo anche questa volta». Charbel aveva grandi progetti. Debel è una zona agricola, e gli sfollati «sono preoccupati soprattutto per le loro mucche, abbandonate in fretta e furia», perché l’Idf «ci ha dato solo due ore di tempo per lasciare le fattorie». Ma ci sono anche «rovine romane» e soprattutto «la quercia dove ha riposato Gesù dopo le nozze di Cana e il miracolo del vino». Stavano già lavorando per trasformarla in un grande centro di pellegrinaggio e turismo. Ora, di nuovo, è tutto rimandato. Forse a mai più. Questo è un articolo a pagamento, ma oggi te lo regaliamo."
        },
        {
            "Title": "Giornata mondiale trombosi, così si previene e si cura l’embolia polmonare",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/sportello-cuore/2024/10/11/news/giornata_mondiale_trombosi_embolia_polmonare-423549451/",
            "Content": "Stiamo attenti alla circolazione. E pensiamo anche nelle vene. Perché può accadere, specie se il sangue non scorre come dovrebbe o si sta a lungo senza muovere gli arti, che all’interno di una vena che scorre in profondità nelle gambe si formi una lesione. E magari, il coagulo di sangue dalla gamba risale, fino ai polmoni. Riconoscere presto questo quadro, che dalla trombosi venosa profonda può condurre all’embolia polmonare, è fondamentale. Eppure non ci pensiamo abbastanza. E se nella mente abbiamo la necessità di agire con la massima urgenza in caso di infarto e ictus, per queste patologie circolatorie rischiamo una pericolosa sottovalutazione della situazione. alla faccia dei numeri. Pensate che ogni anno nel mondo si verificano 10 milioni di casi di trombosi venosa ed embolia polmonare, che complessivamente prendono il nome di tromboembolismo venoso (Tev). Per la Giornata Mondiale della Trombosi, che si celebra il 13 ottobre, gli esperti lanciano un monito. Agire rapidamente è fondamentale, anche perché esistono trattamenti sempre più efficaci anche per i casi più complessi di embolia polmonare. Ma, specie per le forme più gravi, vanno praticati prima possibile, come avviene per l’infarto. Sportello cuore Troppa tv, poco movimento: così sale il rischio di tromboembolie di Federico Mereta 31 Gennaio 2022 Come si manifesta l’embolia polmonare Il punto sul quadro lo fa Domenico Gabrielli, Presidente della Fondazione per il Tuo cuore e Direttore della Cardiologia dell’Ospedale San Camillo di Roma. Secondo l’esperto “è importante conoscere e riconoscere i sintomi più frequenti che accompagnano il TEV per ridurre il tempo della diagnosi. Gonfiore, rossore e dolore ad un arto inferiore devono far sorgere il sospetto di trombosi venosa profonda. Sintomi generalmente più gravi quali mancanza di fiato (dispnea), tosse con striature di sangue (emottisi), dolore al petto sono più tipiche dell’embolia polmonare. Purtroppo questi sono presenti anche in altre patologie frequenti (polmonite, scompenso cardiaco), complicando e rallentando il percorso diagnostico-terapeutico”. A volte l’embolia polmonare insomma può ingannare e magari provoca disturbi quasi impercettibili perché sono inizialmente interessati i rami più periferici dell’arteria polmonare. In altri casi è quasi esplosiva con dolore al torace tosse, accelerazione dei battiti e gravi difficoltà respiratorie. Il problema è che nelle forme più gravi, con rapida compromissione della circolazione nei rami più grandi dell’arteria polmonare principali, può anche portare rapidamente a morte. Long Covid, i dati allarmanti: moltiplicati i rischi di embolia e trombosi anche a mesi dall'infezione di Federico Mereta 07 Aprile 2022 Chi rischia di più Partiamo da un dato. Il rischio di tromboembolismo venoso appare in aumento per vari motivi. E di conseguenza l’attenzione all’embolia polmonare (e non solo) deve mantenersi alta. Lo conferma Andrea Garascia, Chairman dell’Area Malattie del Circolo Polmonare dell’ANMCO (Associazione Nazionale Medici Cardiologi Ospedalieri) e Direttore della Cardiologia 2 - Insufficienza Cardiaca e Trapianti dell’Ospedale Niguarda di Milano. “Da un punto di vista epidemiologico il Tev è generalmente più frequente nelle donne in età fertile (probabilmente a causa dell'uso di contraccettivi ormonali e della gravidanza), mentre gli uomini hanno un tasso di incidenza più elevato al di sopra dei 45 anni – fa sapere. Il Tev è in costante aumento per diversi motivi, fra i quali l’allungamento della vita media, l’incremento della chirurgia geriatrica e delle patologie traumatiche. Esistono dei fattori generici che possono facilitare l’insorgenza di Tev quali l’obesità, il fumo, le malattie infiammatorie intestinali. Altri fattori circostanziali possono essere l’immobilità prolungata, le fratture o esiti di chirurgia ortopedica, l’assunzione di estroprogestinici, e le neoplasie”. Sportello cuore Per sapere come stanno le arterie fate attenzione (anche) alle vene delle gambe di Federico Mereta 10 Marzo 2023 Come si previene l’embolia polmonare e come si cura Ovviamente, in presenza di fattori predisponenti, occorre prestare particolare attenzione alla circolazione venosa delle gambe. Aiutano certo determinati comportamenti (come lo stretching muscolare o blande passeggiate o calze elastiche durante viaggi lunghi), ed è importante l’eventuale profilassi con anticoagulanti su indicazione del medico. E conviene puntare su attività fisica moderata, astensione dal tabagismo, dieta a basso contenuto di sodio e lipidi, idratazione adeguata. Sul fronte delle cure, la rapidità dell’approccio è fondamentale. “Abbiamo attualmente a disposizione una terapia adeguata in grado di curare sia le forme meno gravi clinicamente (farmaci anticoagulanti a somministrazione orale o sottocutanea) che le forme con quadri di presentazione più gravi (shock cardiogeno, sincope, arresto cardiocircolatorio) – commenta Gabrielli. In questo caso è ovviamente fondamentale la diagnosi precoce per poter somministrare farmaci trombolitici endovena o loco-regionali (direttamente in arteria polmonare) oppure, sempre più utilizzata grazie alla disponibilità di nuovi cateteri, mediante l’aspirazione meccanica dei trombi in arteria polmonare”. Questo trattamento prevede di accedere all’area del “blocco” del sangue con una sonda attraverso vasi periferici, per arrivare nella sede del trombo ed eliminarlo meccanicamente. Poi si riduce il coagulo in pezzetti molto piccoli, che possono poi essere aspirati e portati fuori dal vaso sanguigno. In certi casi, in pazienti selezionati, si può anche posizionare una sorta di “setaccio” del sangue che lo filtra e può impedire che gli emboli si spostino verso il sistema arterioso polmonare. Sportello cuore Gambe gonfie, quando diventano un segnale d’allarme per il cuore di Federico Mereta 14 Luglio 2021 Argomenti cuore e cardiologia infarto ictus obesità gravidanza Salute Tumore della prostata: le regole per la prevenzione al maschile La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato Leggi anche L’intestino ‘parla’ al cuore: il microbiota ‘sballato’ potrebbe incidere sul rischio di infarto e ictus Stenosi aortica e malattie delle valvole del cuore, cure su misura per le donne Colesterolo LDL e grassi nel sangue, come e perché proteggersi dal rischio infarto Salute Tumore della prostata: le regole per la prevenzione al maschile di Irma D'Aria Adolescenti e bullismo: la tragedia di un quindicenne e un sistema che non sa fare prevenzione di Giuseppe Lavenia Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        },
        {
            "Title": "Storie di donne con tumore al seno: una docuserie alla Festa del Cinema di Roma",
            "Source": "La Stampa",
            "Date": "2024-10-15",
            "Link": "https://www.lastampa.it/salute/dossier/saluteseno/2024/10/14/news/storie_donne_tumore_seno_docuserie-423554933/",
            "Content": "“Mi sono stupita di quanta forza ho tirato fuori”. La voce, fuori campo, accompagna l’immagine di una grande distesa d’acqua calma. Una donna cammina invece solitaria per una strada di montagna: “Oggi, grazie ai passi avanti della ricerca, il percorso si è allungato a dismisura”, dice. La newsletter di Salute Seno – Come iscriversi Sono frammenti di vita, di esperienze, di dolore e di rinascita: storie vere di donne con tumore al seno (Anna, Chiara, Marina, Clara, Maria e Claudia), raccolte nella docuserie \"Distances. La vita va avanti, più lontano\", prodotta da Novartis in collaborazione con Salute Donna Onlus. Uno sguardo emotivo e molto personale su una malattia la cui diagnosi in pochi anni è molto cambiata, e con la quale si può oggi vivere più a lungo e meglio grazie ai progressi della ricerca scientifica e all’innovazione farmaceutica. E adesso? Le risposte ai dubbi delle donne dopo il tumore al seno di Tiziana Moriconi 27 Settembre 2024 Contro la solitudine La docuserie (il trailer si può vedere a questo link), con due episodi rilasciati ogni mese, verrà presentata in anteprima il 22 ottobre prossimo alla Festa del Cinema di Roma. «Attraverso Distances – spiega il regista Bruno Palma - abbiamo voluto dare uno spazio autentico alle emozioni e alle storie di queste donne. È un viaggio di scoperta e di crescita personale, un percorso che mostra come la vita trovi sempre una strada, anche di fronte a ostacoli apparentemente insormontabili. È una serie che vuole ispirare e creare un dialogo sincero su temi spesso difficili da affrontare. Il nostro obiettivo è ispirare le donne che stanno affrontando il tumore al seno, farle sentire meno sole nel loro cammino e promuovere una conversazione autentica con chi le circonda – famiglie, amici e società – su temi spesso difficili da affrontare ma fondamentali per comprendere davvero cosa significhi vivere con la malattia». \"Luce naturale\", un corto per raccontare il tumore al seno metastatico di Tiziana Moriconi 20 Ottobre 2023 Non solo pazienti L’idea di fondo è però quella di non relegare le donne con tumore al seno soltanto nel loro ruolo di pazienti: la malattia è infatti solo una parte – seppure importante - della loro esperienza di vita. Sono donne che lavorano, che hanno affetti, relazioni, interessi e che affrontano questo percorso non solo grazie ai trattamenti farmacologici, ma anche al sostegno psicosociale. E proprio a quest’ultimo aspetto è rivolta la campagna ‘È tempo di vita’, che vuole fornire supporto emotivo, informativo e pratico alle pazienti, con iniziative di sensibilizzazione e servizi di sostegno, con l’obiettivo di migliorare il loro benessere complessivo. E continuare a percorrere la lunga strada della vita, anche con la malattia. Perché, come sottolinea l’ultima testimonianza del trailer, “non si può guardare indietro, ma sempre e solo avanti”. Argomenti tumori seno La Zampa L’ultimo commovente addio del cane Max alle sue mucche: “Per 15 anni le ha allevate, era giusto che si salutassero” di Aurora Iberti La Zampa La storia di Baguira, il cane che voleva stare sempre davanti a una porta che per lui non si apriva mai di Ivo Albertucci La Zampa La sua famiglia va in vacanza e lui rimane a casa: il disappunto del cane Snow parla da solo di Isabella Amato La Zampa L’incredibile complicità del cane Teodoro con il gatto Iris: “Sono come gemelli, vivono in simbiosi” di Aurora Iberti Leggi anche Mieloma multiplo, come affrontare il tumore che ritorna Tumore del polmone, una partnership pubblico-privato per migliorare il percorso di cura No, l’aspirina non protegge dal tumore al seno Salute Il disagio nel piatto: i disturbi alimentari nei giovani di Anna Lisa Bonfranceschi Parte la campagna antinfluenzale, come capire se è influenza o Covid di Donatella Zorzetto Storie di donne con tumore al seno: una docuserie alla Festa del Cinema di Roma Tumore metastatico del seno: percorsi dedicati attivi solo nel 18% dei centri di Irma D'Aria leggi tutte le notizie di Salute > © Riproduzione riservata Cronaca Economia Esteri Politica Sport Torino Scrivi alla redazione Pubblicità Dati Societari Contatti Cookie Policy Privacy CMP Sede GEDI News Network S.p.A. Via Ernesto Lugaro n. 15 - 10126 Torino - P.I. 01578251009 Società soggetta all'attività di direzione e coordinamento di GEDI Gruppo Editoriale S.p.A. I diritti delle immagini e dei testi sono riservati."
        }
    ]
}